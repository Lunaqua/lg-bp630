<?xml version="1.0" encoding="UTF-8" standalone="yes"?>
<BBKR_string xmlns:xsi="http://www.w3.org/2001/XMLSchema-instance">
<![CDATA[Eindgebruikersvoorwaarden voor de LGE Store 
LG Electronics Benelux Sales B.V. en LG Electronics, Inc. (hierna: "LGE" of "wij") heten u welkom bij de LG Apps TV (hierna: “LGE Store”) , waarin u, de eindgebruiker (hierna: "u" of "eindgebruiker"), toegang krijgt tot toepassingen die zijn bedoeld ter verrijking van uw gebruikservaring met een voor internet geschikt consumentenelektronica¬product dat door LGE en/of aan haar gelieerde ondernemingen is vervaardigd (hierna: "voor internet geschikt LGE-product"), en waarin u deze toepassingen kunt bekijken, downloaden en gebruiken en de vergoeding voor deze toepassingen kunt betalen. U wordt aangeraden deze eindgebruikersvoorwaarden voor de LGE Store (hierna: de "overeenkomst") door te lezen. Als u akkoord gaat met de voorwaarden van de overeenkomst, klikt u op "Akkoord". Als u niet akkoord gaat met deze voorwaarden, moet u niet op "Akkoord" klikken en de LGE Store niet gebruiken en zich geen toegang daartoe verschaffen.
LGE kan de voorwaarden van de overeenkomst van tijd tot tijd wijzigen. Wanneer u zich toegang blijft verschaffen tot de toepassingen in de LGE Store, deze toepassingen blijft bekijken, downloaden, gebruiken en/of daarvoor blijft betalen nadat wij dergelijke wijzigingen bekend hebben gemaakt, geeft u aan akkoord te gaan met de gewijzigde overeenkomst. Wij kunnen de LGE Store of de toepassingen op enig moment wijzigen, opschorten of staken of de toegang daartoe beperken. 
U moet minimaal 14 (veertien) jaar oud zijn om de LGE Store te gebruiken of zich toegang daartoe te verschaffen. Als u minimaal 14 jaar, maar nog geen 18 jaar oud bent, hebt u toestemming van een van uw ouders of van uw wettelijke voogd nodig om de LGE Store te gebruiken of zich toegang daartoe te verschaffen. 
De onderstaande voorwaarden zijn van toepassing op uw gebruik van de LGE Store, uw aankoop van een of meer producten (hierna: een "toepassing" of "toepassingen") via de LGE Store, en uw gebruik van dergelijke toepassingen. Lees deze overeenkomst aandachtig door voordat u de LGE Store of een toepassing, hetzij via uw voor internet geschikte LGE-product, hetzij via uw pc, gebruikt, (daarvan) downloadt of zich anderszins toegang daartoe verschaft. De toepassingen die via de LGE Store worden verstrekt, worden aan u, de oorspronkelijke eindgebruiker, in licentie gegeven door de toepassingsaanbieder (hierna: de "toepassingsaanbieder"), zulks uitsluitend voor uw persoonlijke gebruik zoals hierna wordt beschreven, en op grond van een eventuele van toepassing zijnde licentieovereenkomst voor toepassingen. Als u niet akkoord gaat met de voorwaarden van deze overeenkomst, moet u de LGE Store niet gebruiken, niets daarvan downloaden en zich niet anderszins toegang daartoe verschaffen. 
1. Uw lidmaatschap bij de LGE Store
De LGE Store kent twee soorten leden die toegang hebben tot het materiaal in de LGE Store: Associate Members en Regular Members. 
a. Associate Members: Associate Members zijn gebruikers die zich registreren en een account maken via hun voor internet geschikte LGE-product (hierna: "Associate Member-account" of "account"). Iedere Associate Member maakt een account-id en -wachtwoord, waarmee hij of zij toegang tot de LGE Store kan verkrijgen en waarmee hij of zij gratis toepassingen kan downloaden en gebruiken. Associate Members kunnen echter geen betaalde toepassingen (zoals hierna omschreven) downloaden. Wanneer u een Associate Member-account maakt, kunt u tijdens de registratieprocedure worden gevraagd om bepaalde gegevens over uzelf te verstrekken (zoals identificatie- en contactgegevens). Verstrek de gegevens van uw Associate Member-account niet aan anderen. U bent als enige verantwoordelijk voor de geheimhouding en beveiliging van (de gegevens van) uw Associate Member-account en voor alle activiteiten die onder of via uw Associate Member-account plaatsvinden. 
Als Associate Member stemt u ermee in: dat u als enige aansprakelijk bent voor (en LGE niet jegens u of een derde aansprakelijk is voor) eventueel misbruik van uw Associate Member-account; om juiste en volledige gegevens te verstrekken wanneer u een Associate Member-account maakt; om ervoor te zorgen dat de door u verstrekte gegevens juist en volledig blijven; en om LGE onmiddellijk in kennis te stellen van eventueel misbruik van uw Associate Member-account. 
Associate Members kunnen de gebruikersgegevens niet wijzigen, kunnen geen betaalde toepassingen aanschaffen en kunnen de Associate Member-account niet annuleren. Een Associate Member kan alleen wijzigingen of aanpassingen aanbrengen in zijn of haar registratiegegevens en betaalde toepassingen aanschaffen indien hij of zij zijn of haar Associate Member-account omzet in een Regular Member-account (zoals hierna omschreven). U kunt uw account omzetten door de LGE SmartTV-service op uw pc te starten, uw id-nummer en wachtwoord voor uw Associate Member-account op te geven en de aanwijzingen te volgen. 
b. Regular Members: Regular Members zijn gebruikers die via hun pc een account maken of hun Associate Member-account omzetten (hierna: "Regular Member-account" of "account", of gezamenlijk met de Associate Member-account: "accounts"). Houders van een Regular Member-account kunnen: gratis toepassingen downloaden; betaalde toepassingen aanschaffen om te downloaden en te gebruiken op een voor internet geschikt LGE-product, zoals de LGE SmartTV en de BluRay-speler; wijzigingen aanbrengen in accountgegevens; en een account annuleren.
Wanneer u een Regular Member-account maakt, kunt u tijdens de registratieprocedure worden gevraagd om bepaalde gegevens over uzelf (zoals identificatie- en contactgegevens) en creditcard-/betalingsgegevens te verstrekken. Verstrek de gegevens van uw Regular Member-account niet aan anderen. U bent als enige verantwoordelijk voor de geheimhouding en beveiliging van (de gegevens van) uw Regular Member-account en voor alle activiteiten die onder of via uw Regular Member-account plaatsvinden. U stemt ermee in dat u als enige aansprakelijk bent voor (en LGE niet jegens u of een derde aansprakelijk is voor) eventueel misbruik van uw Regular Member-account. 
Als Regular Member verplicht u zich er voorts toe om: juiste en volledige gegevens te verstrekken wanneer u een Regular Member-account maakt; ervoor te zorgen dat de door u verstrekte gegevens juist en volledig blijven; en LGE onmiddellijk in kennis te stellen van eventueel misbruik van uw Regular Member-account. 
2. Vergoedingen en betaling; restitutie; coupons en bonustegoeden 
a. Vergoedingen en betaling - Algemeen: Sommige toepassingen kunnen gratis worden gedownload, terwijl voor andere een bepaald bedrag moet worden betaald (hierna: "betaalde toepassingen"). Voor betaalde toepassingen accepteert de LGE Store de betaalmiddelen die worden vermeld op de betalingspagina van de LGE Store (hierna: "betaalmiddel"). Uitsluitend houders van een Regular Member-account kunnen betaalde toepassingen aanschaffen en downloaden. U stemt ermee in om de desbetreffende vergoeding te betalen voor alle betaalde toepassingen die u aanschaft. U bent verantwoordelijk voor de tijdige betaling van alle vergoedingen en eventuele van toepassing zijnde belastingen; u bent er tevens voor verantwoordelijk om aan LGE een geldig betaalmiddel op te geven voor de betaling van alle vergoedingen en eventuele van toepassing zijnde belastingen. 
b. Betaling middels creditcard of betaalkaart: Als u de betaalde toepassingen met een creditcard of betaalkaart (gezamenlijk te noemen: "kaarten") wilt betalen, dient u correcte, actuele en volledige kaartgegevens te verstrekken voordat u betaalde toepassingen kunt downloaden. U geeft LGE of haar agenten toestemming om voor elke betaalde toepassing die u downloadt uw kaart te belasten met het opgegeven bedrag plus eventuele van toepassing zijnde omzetbelasting en overige belasting. Nadat u een kaart hebt opgegeven, wordt die kaart ook voor toekomstige transacties gebruikt, tenzij u een andere kaart opgeeft. Voor betaalkaarten gelden dagelijkse bestedingslimieten die de verwerking van uw order kunnen beletten. Als de transactie niet online wordt geaccepteerd, kunt u die kaart niet voor uw transactie gebruiken en dient u een andere kaart te gebruiken. 
c. Restitutie: De prijzen en beschikbaarheid van toepassingen kunnen op elk moment worden gewijzigd; LGE biedt geen prijsbescherming of restitutie in geval van prijsverlagingen of promotieaanbiedingen. De verkoop van succesvol gedownloade toepassingen is immer definitief en nimmer vatbaar voor restitutie. Indien een betaalde toepassing niet beschikbaar is nadat de betaling door LGE is bevestigd maar voordat de toepassing is gedownload, bestaat uw enige verhaalsmogelijkheid uit restitutie. Indien de levering van uw betaalde toepassing om technische problemen wordt verhinderd of onredelijk wordt vertraagd, bestaat uw exclusieve en enige verhaalsmogelijkheid uit hetzij vervanging van de betaalde toepassing, hetzij restitutie van de prijs die u voor de betaalde toepassing hebt betaald, zulks ter vrije beoordeling van LGE. 
d. Coupons en bonustegoeden: Van tijd tot tijd kan LGE of een derde promoties aanbieden waarmee het mogelijk is om in de LGE Store te betalen met andere betaalmiddelen, zoals bonustegoeden of coupons. De voorwaarden van een dergelijke aanbieding worden vermeld op het moment waarop de aanbieding wordt gedaan. 
3. Uw gebruik van de LGE Store en toepassingen; toegang 
U stemt ermee in om de LGE Store en de toepassingen uitsluitend te gebruiken voor persoonlijke, niet-commerciële doeleinden. U stemt ermee in zich geen toegang tot de LGE Store te verschaffen of te proberen te verschaffen anders dan via de interface of software die door LGE wordt geleverd, tenzij LGE u daartoe specifiek schriftelijk toestemming geeft. U stemt ermee in om de interface of software op generlei wijze aan te passen en om geen aangepaste versies van de software te gebruiken, voor welk doel dan ook, daaronder begrepen het verkrijgen van ongeoorloofde toegang tot de LGE Store. Het is u niet toegestaan om de LGE Store of toepassingen die van de LGE Store zijn gedownload te onderwerpen aan reverse engineering, te decompileren of te disassembleren, behalve en uitsluitend voor zover zulks uitdrukkelijk bij het toepasselijke recht is toegestaan. 
Elke toepassing mag op maximaal vijf (5) apparaten per account worden gedownload en gebruikt binnen een periode van 12 maanden vanaf de oorspronkelijke aanschafdatum, behoudens de geldigheid van de oorspronkelijke licentie. Voor de duidelijkheid zij vermeld dat een Associate Member-account die is omgezet in een Regular Member-account, als één (1) account telt. Behoudens als hierna anders is bepaald, is het u niet toegestaan om de toepassing op enigerlei wijze aan te passen of te wijzigen; u mag de toepassing uitsluitend gebruiken op de wijze die hierboven uitdrukkelijk is aangegeven en op de wijze die is aangegeven in een eventuele van toepassing zijnde licentieovereenkomst voor eindgebruikers. U stemt ermee in dat u zich niet zult inlaten met activiteiten die een hinderend of verstorend effect hebben op de LGE Store, de diensten die via een toepassing worden geleverd, of een ander netwerk of een andere server, dienst of website die verband houdt met een voor internet geschikt LGE-product of de LGE Store. 
Om toegang te krijgen tot en toepassingen te kunnen downloaden van de LGE Store zijn minimaal een voor internet geschikt LGE-product en een internetverbinding vereist. Alleen als u een Regular Member bent, zoals in deze overeenkomst wordt omschreven, kunt u toegang tot betaalde toepassingen krijgen of betaalde toepassingen downloaden van de LGE Store. Bovendien kan voor uw gebruik van bepaalde toepassingen een internetverbinding vereist zijn. 
4. Rechten van LGE 
LGE behoudt zich het recht voor om, geheel naar eigen inzicht, de LGE Store toe te voegen, te verwijderen, te blokkeren, aan te passen of de toegang daartoe uit te schakelen, en om toepassingen die u eerder van de LGE Store op uw apparaat hebt gedownload, op afstand toe te voegen, te verwijderen, te blokkeren, aan te passen of de toegang daartoe uit te schakelen, onder andere in verband met wijzigingen in tegenover derden geldende verplichtingen of beperkingen, wegens een schending door een toepassingsaanbieder van een overeenkomst met LGE, of op grond van een rechterlijke beschikking. Het gebruik van of de toegang tot bepaalde functies of delen van de LGE Store of toepassingen die van de LGE Store zijn gedownload, kan geheel naar inzicht van LGE en zonder aankondiging door LGE worden beperkt, zonder dat zij in dat verband aansprakelijk kan worden gesteld. Indien LGE een toepassing verwijdert, de toegang daartoe uitschakelt of anderszins uw toegang daartoe blokkeert, dient u contact op te nemen met de toepassingsaanbieder. 
LGE heeft het recht, maar niet de verplichting, om toezicht te houden op materiaal dat door u wordt ingediend of anderszins in de LGE Store of in de toepassingen beschikbaar is, om een onderzoek in te stellen naar een gemelde of kennelijke schending van deze overeenkomst, en om door haar gepast geachte actie te ondernemen, daaronder begrepen doch niet beperkt tot, opschorting of beëindiging van de accounts die op grond van deze overeenkomst worden gemaakt. Als uw account is opgeschort, kunt u uw account pas annuleren nadat uw account voor heractivering in aanmerking komt, zulks ter vrije beoordeling van LGE. 
5. Intellectuele eigendomsrechten
U stemt ermee in dat de LGE Store en de toepassingen die via de LGE Store beschikbaar zijn, daaronder begrepen doch niet beperkt tot de afbeeldingen, redactioneel materiaal, audiofragmenten, videofragmenten en software, auteursrechtelijk beschermde informatie en auteursrechtelijk beschermd materiaal bevatten die in eigendom toebehoren aan LGE, toepassingsaanbieders of andere derden. Noch u noch iemand die namens u optreedt, verkrijgt intellectuele eigendomsrechten of andere eigendomsrechten, daaronder begrepen octrooien, ontwerpen, handelsmerken, auteursrechten of bedrijfsgeheimen, met betrekking tot de inhoud van de LGE Store of de toepassingen, behalve voor zover uitdrukkelijk in een van toepassing zijnde licentie wordt aangegeven of onderling schriftelijk wordt overeengekomen. 
6. Materiaal van derden en ongewenst materiaal
U begrijpt en erkent dat bepaalde toepassingen toegang kunnen geven tot producten, diensten, webmateriaal of ander materiaal van derden en dat LGE niet verantwoordelijk is voor dergelijk materiaal van derden. U stemt ermee in dat LGE niet verantwoordelijk is voor het onderzoeken of beoordelen van de aard en juistheid van het materiaal van derden. LGE geeft geen verklaringen of garanties af met betrekking tot, en aanvaardt geen aansprakelijkheid ten aanzien van dergelijk materiaal van derden. 
U begrijpt en erkent dat u via uw toegang tot en gebruik van de LGE Store en de toepassingen materiaal kunt tegenkomen dat in uw ogen pornografisch, beledigend, aanstootgevend of ongewenst is, en dat u mogelijk niet vooraf voor dergelijk materiaal wordt gewaarschuwd. U stemt ermee in dat het downloaden en gebruik van alle toepassingen geheel voor uw eigen risico geschiedt en dat u LGE niet aansprakelijk kunt stellen wegens blootstelling aan dergelijk materiaal via deze toepassingen. 
7. Beoordelingen  
LGE kan gebruikers toestaan beoordelingen van toepassingen te plaatsen in de LGE Store. Deze beoordelingen vormen uitsluitend de mening van de beoordelaars en niet de mening van LGE. LGE geeft geen verklaringen of garanties af ten aanzien van de juistheid of volledigheid van de beoordelingen. U stemt ermee in dat LGE jegens u niet aansprakelijk is als u zich door bedoelde beoordelingen laat leiden om een toepassing te downloaden of te gebruiken. LGE behoudt zich het recht voor, maar is niet verplicht, om beoordelingen te verwijderen die LGE om welke reden dan ook niet relevant of anderszins ongepast acht. 
Als u een beoordeling plaatst, verleent u hierbij reeds aan LGE een doorlopende, wereldwijde, volledig overdraagbare en in sublicentie te geven, onherroepelijke, royaltyvrije licentie om de beoordeling op welke wijze dan ook en voor welk doel dan ook te gebruiken, te verkopen, op de markt te brengen, te verveelvoudigen, te verspreiden, weer te geven en afgeleide werken daarvan te maken. U erkent dat uw persoonlijke gegevens aan uw beoordeling kunnen worden gekoppeld, tenzij u de beoordeling anoniem plaatst. Als u een beoordeling plaatst, stemt u ermee in om geen materiaal te plaatsen, te publiceren of over te brengen dat: i) onwaar of misleidend is; ii) lasterlijk is; iii) inbreuk maakt op iemands privacy; iv) obsceen, pornografisch of beledigend is; v) aanzet tot onverdraagzaamheid, racisme, haat of onrecht jegens een persoon of groep; vi) inbreuk maakt op andermans rechten, daaronder begrepen doch niet beperkt tot intellectuele eigendomsrechten; of vii) een overtreding van de toepasselijke wetten of regels inhoudt, dan wel aanzet tot gedragingen die een dergelijke overtreding inhouden, of aanleiding zou geven tot civielrechtelijke aansprakelijkheid. 
8. Vrijwaring
Voorzover de wet dit toestaat, stemt u ermee in LGE, haar directeuren, bestuurders, werknemers, gelieerde ondernemingen en agenten te vrijwaren tegen alle aanspraken voortvloeiende uit een door u begane schending van deze overeenkomst, uw gebruik van de LGE Store of uw gebruik van toepassingen die van de LGE Store worden gedownload. 
9. Garantie en aansprakelijkheidsafwijzing 
Behalve voor zover in een garantie voor nieuw aangeschafte apparaten wordt bepaald, en voor zover het toepasselijke recht dit toestaat, erkent en bevestigt u uitdrukkelijk dat het gebruik van de LGE Store of een toepassing die in de LGE Store wordt verkocht of gedistribueerd, geheel voor uw eigen risico geschiedt, en dat aan u toegang tot de LGE Store wordt verleend zoals die is en wanneer die beschikbaar is, zonder garantie van welke aard dan ook. LGE garandeert niet dat de LGE Store ononderbroken beschikbaar is voor gebruik of zonder fouten is. Voor zover het toepasselijk recht dit toestaat, wijzen LGE en haar leveranciers uitdrukkelijk alle stilzwijgende of wettelijke bepalingen, voorwaarden en garanties af, daaronder begrepen de garanties ten aanzien van verkoopbaarheid, geschiktheid voor een bepaald doel, eigendomsrecht, nauwkeurigheid, overeenstemming met de omschrijving, bevredigende kwaliteit en niet-inbreukmakendheid. LGE geeft geen garantie van welke aard dan ook, zij het expliciet dan wel impliciet, ten aanzien van software van derden of open source-software. Alle software van derden en open source-software wordt in hun feitelijke staat verstrekt zonder garanties van welke aard dan ook van de zijde van LGE. 
10. Beperking van aansprakelijkheid 
Voor zover het toepasselijke recht dit toestaat, zijn LGE, haar directeuren, bestuurders, werknemers, gelieerde ondernemingen, agenten, aannemers, opdrachtgevers en licentiegevers in geen geval aansprakelijk voor de vergoeding van bijkomende schade, gevolgschade of indirecte schade of voor buitengewone of punitieve schadevergoedingen, van welke aard dan ook, verlies van informatie of gegevens, inkomstenderving, omzetverlies of ander financieel verlies voortvloeiend uit of verband houdend met de licentie of het gebruik van de LGE Store of van toepassingen die van de LGE Store zijn gedownload, zij het op grond van het contractenrecht, wegens een onrechtmatige daad (daaronder begrepen nalatigheid), op grond van risicoaansprakelijkheid voor producten of op grond van enige andere theorie, zelfs indien LGE op de hoogte is gesteld van de mogelijkheid van dergelijke schade(vergoedingen) en zelfs indien een eventuele beperkte herstelmaatregel wordt geacht niet het beoogde essentiële effect te hebben gehad. De volledige aansprakelijkheid van LGE is beperkt tot vervanging, reparatie of restitutie van de aankoopprijs die voor de desbetreffende toepassing is betaald, zulks ter keuze van LGE. LGE is in geen geval jegens u of een derde aansprakelijk voor vergoeding van directe schade, indirecte schade, bijkomende schade of gevolgschade, of voor punitieve, aanvullende of buitengewone schadevergoedingen voortvloeiende uit een toepassing of open source-software, zelfs indien LGE op de hoogte is gesteld van de mogelijkheid van dergelijke schade(vergoedingen) of verliezen. 
11. Duur en beëindiging
Deze overeenkomst is van kracht totdat deze wordt beëindigd. Deze overeenkomst kan door LGE worden opgezegd, hetzij in zijn geheel, hetzij voor zover het uw gebruik van een toepassing of de LGE Store betreft, indien u een of meer van de voorwaarden van deze overeenkomst niet nakomt. U kunt deze overeenkomst te allen tijde opzeggen door uw account te annuleren, mits uw account niet is opgeschort en met dien verstande dat alle voorwaarden met betrekking tot uw gebruik van elke toepassing zullen blijven gelden tenzij en totdat u alle exemplaren van die toepassing en de bijbehorende documentatie vernietigt. Daarnaast behoudt LGE zich het recht voor om de LGE Store (of enig deel of enige inhoud daarvan) op enig moment, om welke reden ook, aan te passen, op te schorten of te staken, zonder dat zij gehouden is u daarvan in kennis te stellen en zonder dat zij in dat verband jegens u of een derde aansprakelijk kan worden gesteld. 
Indien u uw account annuleert, kunt u zich op elk gewenst moment registreren voor een andere account, maar kunt u gedurende drie (3) maanden vanaf de datum van annulering uw eerdere account-id niet gebruiken. Indien een voormalige accounthouder zich opnieuw registreert, al dan niet onder dezelfde account-id, kunnen zijn of haar eerdere gegevens niet meer worden opgehaald, daaronder begrepen eventuele tegoeden of kredieten die op het tijdstip van de annulering beschikbaar waren. 
12. Overige bepalingen 
a. Toepasselijk recht: Op deze overeenkomst is het recht van Nederland van toepassing. 
b. Scheidbaarheid: Indien een of meer bepalingen van deze overeenkomst ongeldig, onwettig of niet-afdwingbaar worden geoordeeld, zal daardoor de geldigheid, wettigheid en afdwingbaarheid van de overige bepalingen op generlei wijze worden aangetast. 
c. Afdwinging van overeenkomst: LGE behoudt zich het recht voor om de stappen te ondernemen die zij redelijkerwijs noodzakelijk of gepast acht om naleving van enig deel van deze overeenkomst af te dwingen en/of te controleren. U stemt ermee in dat LGE het recht heeft, zonder in dat verband jegens u aansprakelijk te zijn, om informatie met betrekking tot uw gebruik van de LGE Store bekend te maken aan rechtshandhavingsinstanties, overheidsfunctionarissen en/of derden, voor zover LGE van mening is dat zulks redelijkerwijs noodzakelijk of gepast is om naleving van enig deel van deze overeenkomst af te dwingen en/of te controleren. 
d. Geschillenbeslechting: Eventuele geschillen of vorderingen die voortvloeien uit of verband houden met deze overeenkomst of de niet-nakoming, beëindiging, afdwinging, interpretatie of geldigheid daarvan, daaronder begrepen de vaststelling van de werkingssfeer of toepasselijkheid van deze arbitrageclausule, zullen worden onderworpen aan arbitrage in Nederland. De arbitrageprocedure zal worden gevoerd bij de Internationale Kamer van Koophandel overeenkomstig haar arbitrageregels. Partijen komen overeen dat het arbitragevonnis bindend is en via de van toepassing zijnde rechter afdwingbaar is. 
e. Volledige overeenkomst: Door akkoord te gaan met deze overeenkomst, stemt u ermee in dat deze overeenkomst (met inbegrip van alle daarvan deel uitmakende of daarin bij verwijzing opgenomen documenten) de volledige overeenkomst tussen u en LGE vormt en in de plaats komt van alle eerdere schriftelijke dan wel mondelinge afspraken met betrekking tot de LGE Store en alle toepassingen, niettegenstaande enige andersluidende voorwaarden van dergelijke eerdere afspraken. Indien LGE nalaat een recht uit hoofde van deze overeenkomst te doen gelden of nalaat naleving van een bepaling van deze overeenkomst af te dwingen, geldt dat niet als afstand van dat recht of die bepaling.
LGE biedt geen ondersteuning voor de toepassingen. Neem bij problemen rechtstreeks contact op met de toepassingsaanbieder. 
LAATST BIJGEWERKT OP: 19-04-2011
LICENTIEOVEREENKOMST VOOR TOEPASSINGEN
De navolgende voorwaarden zijn van toepassing op uw gebruik van elke toepassing die u van de LGE Store downloadt (hierna: een "toepassing") en gelden in aanvulling op de eindgebruikersvoorwaarden voor de LGE store. Lees deze overeenkomst aandachtig door voordat u een toepassing gebruikt. 
U erkent dat de licentie die op grond hiervan wordt verleend, aan u wordt verleend door de toepassingsaanbieder (hierna: de "toepassingsaanbieder") en niet door LG Electronics, Inc. (hierna: "LGE") of een van de aan haar gelieerde ondernemingen. Indien de toepassingsaanbieder een licentieovereenkomst voor eindgebruikers (hierna: de "licentieovereenkomst voor eindgebruikers") bij de toepassing verstrekt, gelden de voorwaarden daarvan in aanvulling op deze licentieovereenkomst voor toepassingen. Tussen u en de toepassingsaanbieder hebben eventuele aanvullende of afwijkende voorwaarden in die licentieovereenkomst voor eindgebruikers voorrang op de voorwaarden van deze licentieovereenkomst voor toepassingen. 
U erkent dat LGE een derde-begunstigde is bij deze licentieovereenkomst voor toepassingen en een eventuele licentieovereenkomst voor eindgebruikers. U erkent dat LGE als derde-begunstigde van die overeenkomsten het recht heeft (en wordt geacht dit recht te hebben aanvaard) om toe te zien op uw naleving van die licentie. 
1. Verlening van licentie: Hierbij wordt aan u een beperkte, niet-overdraagbare licentie verleend voor het gebruik van de toepassing op een voor internet geschikt LGE-product, zulks overeenkomstig de wijze die wordt aangegeven in de eindgebruikersvoorwaarden voor de LGE Store. Het is u niet toegestaan de toepassing te verhuren, te leasen, uit te lenen, te verkopen, verder te verspreiden of in sublicentie te geven. Het is u niet toegestaan om de toepassing te onderwerpen aan reverse engineering, te decompileren of te disassembleren, behalve en uitsluitend voor zover zulks uitdrukkelijk bij het toepasselijke recht is toegestaan. Elke poging daartoe vormt een schending van de rechten van de toepassingsaanbieder. Bij niet-naleving van deze beperkende voorwaarde kunt u gerechtelijk worden vervolgd en worden aangesproken tot schadevergoeding. De voorwaarden van de licentie zijn van toepassing op alle door de toepassingsaanbieder verstrekte upgrades waarmee de oorspronkelijke toepassing wordt vervangen en/of aangevuld, tenzij de upgrade wordt vergezeld van een afzonderlijke licentie, in welk geval de voorwaarden van die licentie zullen gelden. De toepassingsaanbieder behoudt zich ten aanzien van de toepassing alle rechten voor die niet uitdrukkelijk uit hoofde van deze licentieovereenkomst voor toepassingen aan u worden verleend. 
2. Toestemming voor gebruik van gegevens: U stemt ermee in dat de toepassingsaanbieder technische en daarmee samenhangende informatie mag verzamelen, op welke wijze dan ook, en deze informatie mag gebruiken in het kader van productondersteuningsdiensten voor de toepassing. De toepassingsaanbieder mag deze informatie uitsluitend gebruiken om zijn producten te verbeteren of om aangepaste diensten of technologieën aan u te leveren. De toepassingsaanbieder mag deze informatie verstrekken aan anderen, evenwel niet in zodanige vorm dat u persoonlijk identificeerbaar bent. 
3. Beëindiging: De licentie is van kracht totdat de licentie door u of door de toepassingsaanbieder wordt opgezegd. Indien u zich niet aan een of meer voorwaarden van deze licentie houdt, komen uw rechten uit hoofde van deze licentie automatisch te vervallen, zonder dat een daartoe strekkende kennisgeving van de toepassingsaanbieder vereist is. Bij beëindiging van de licentie dient u alle gebruik van de toepassing te staken en alle gehele of gedeeltelijke exemplaren van de toepassingen, inclusief eventuele bijbehorende documentatie, te vernietigen. 
4. Materiaal van derden; ongewenste inhoud: U begrijpt en erkent dat bepaalde toepassingen toegang kunnen geven tot producten, diensten, webmateriaal of ander materiaal van derden en dat LGE niet verantwoordelijk is voor dergelijk materiaal van derden. U stemt ermee in dat LGE niet verantwoordelijk is voor het onderzoeken of beoordelen van de aard en juistheid van het materiaal van derden. LGE geeft geen verklaringen of garanties af met betrekking tot, en aanvaardt geen aansprakelijkheid ten aanzien van dergelijk materiaal van derden. 
U begrijpt en erkent dat u bij het opvragen en downloaden van toepassingen van de LGE Store materiaal kunt tegenkomen dat in uw ogen pornografisch, beledigend, aanstootgevend of ongewenst is, en dat u mogelijk niet vooraf voor dergelijk materiaal wordt gewaarschuwd. U stemt ermee in dat het downloaden en het gebruik van alle toepassingen geheel voor uw eigen risico geschiedt en dat u LGE niet aansprakelijk kunt stellen wegens blootstelling aan dergelijk materiaal via deze toepassingen. 
5. GEEN GARANTIE: U erkent uitdrukkelijk dat het gebruik van de toepassing geheel voor uw eigen risico geschiedt en dat aan u toegang tot de toepassing wordt verleend zoals die is en wanneer die beschikbaar is, zonder garantie van welke aard dan ook. De toepassingsaanbieder garandeert niet dat de toepassing ononderbroken kan worden gebruikt of zonder fouten is. Voor zover het toepasselijk recht dit toestaat, wijst de toepassingsaanbieder uitdrukkelijk alle stilzwijgende of wettelijke bepalingen, voorwaarden en garanties af, daaronder de garanties ten aanzien van verkoopbaarheid, geschiktheid voor een bepaald doel, eigendomsrecht, nauwkeurigheid, overeenstemming met de omschrijving, bevredigende kwaliteit en niet-inbreukmakendheid. De toepassingsaanbieder geeft geen garantie van welke aard dan ook, zij het expliciet dan wel impliciet, ten aanzien van software van derden of open source-software. 
6. BEPERKING VAN AANSPRAKELIJKHEID: Niets in deze aansprakelijkheidsbeperking geldt als beperking of uitsluiting van de aansprakelijkheid van de toepassingsaanbieder voor overlijden of persoonlijk letsel als gevolg van nalatigheid of bedrieglijke verklaringen of enige andere aansprakelijkheid die niet op grond van het toepasselijke recht kan worden beperkt of uitgesloten. Voor zover het toepasselijke recht dit toestaat, is de toepassingsaanbieder in geen geval aansprakelijk voor de vergoeding van bijkomende schade, gevolgschade of indirecte schade of voor buitengewone of punitieve schadevergoedingen, van welke aard dan ook, verlies van informatie of gegevens, inkomstenderving, omzetverlies of ander financieel verlies voortvloeiend uit of verband houdend met de licentie of het gebruik van de toepassing, zij het op grond van het contractenrecht, wegens een onrechtmatige daad (daaronder begrepen nalatigheid), op grond van risicoaansprakelijkheid voor producten of op grond van enige andere theorie, zelfs indien de toepassingsaanbieder op de hoogte is gesteld van de mogelijkheid van dergelijke schade(vergoedingen) en zelfs indien een eventuele beperkte herstelmaatregel wordt geacht niet het beoogde essentiële effect te hebben gehad. Voor zover het toepasselijke recht dit toestaat, is de volledige aansprakelijkheid van de toepassingsaanbieder beperkt tot vervanging, reparatie of restitutie van de aankoopprijs die voor de toepassing is betaald, zulks ter keuze van de toepassingsaanbieder. De toepassingsaanbieder is in geen geval jegens u of een derde aansprakelijk voor vergoeding van directe schade, indirecte schade, bijkomende schade of gevolgschade, of voor punitieve, aanvullende of buitengewone schadevergoedingen voortvloeiende uit een toepassing of open source-software, zelfs indien toepassingsaanbieder op de hoogte is gesteld van de mogelijkheid van dergelijke schade(vergoedingen) of verliezen. 
7. Op deze licentieovereenkomst voor toepassingen is het recht van Nederland van toepassing.
8. Door akkoord te gaan met deze licentieovereenkomst voor toepassingen, stemt u ermee in dat deze overeenkomst (met inbegrip van alle daarvan deel uitmakende of daarin bij verwijzing opgenomen documenten) de volledige overeenkomst tussen u en de toepassingsaanbieder vormt en in de plaats komt van alle eerdere schriftelijke dan wel mondelinge afspraken met betrekking tot de toepassing, niettegenstaande enige andersluidende voorwaarden van dergelijke eerdere afspraken. Indien de toepassingsaanbieder nalaat een recht uit hoofde van deze licentieovereenkomst voor toepassingen te doen gelden of nalaat naleving van een bepaling van deze overeenkomst af te dwingen, geldt dat niet als afstand van dat recht of die bepaling. 
LAATST BIJGEWERKT OP: 19-04-2011 
]]>
</BBKR_string>