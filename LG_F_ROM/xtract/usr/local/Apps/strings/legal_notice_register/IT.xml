<?xml version="1.0" encoding="UTF-8" standalone="yes"?>
<BBKR_string xmlns:xsi="http://www.w3.org/2001/XMLSchema-instance">
<![CDATA[Termini e Condizioni per l'Utente Finale di LGE AppStore
LG Electronics, Inc. (“LGE” o “noi”) dà il benvenuto in LGE AppStore (“LGE AppStore”) di LGE, che offre all' utente finale (“utente finale”), la possibilità di accedere al sito, navigare, scaricare, utilizzare e/o pagare Applicazioni finalizzate a ottimizzare l'esperienza con un prodotto di elettronica di consumo "Internet enabled" prodotto da LGE e/o da sue Affiliate (“Prodotto LGE Internet Enabled”). Si raccomanda di leggere i presenti Termini e Condizioni per l'Utente Finale di LGE AppStore (il “Contratto”). PER ACCETTARE I TERMINI DEL CONTRATTO, CLICCARE SU “ACCETTO.”  IN CASO DI NON ACCETTAZIONE DEI PRESENTI TERMINI, NON CLICCARE SU“ACCETTO” E NON UTILIZZARE O EFFETTUARE L'ACCESSO A LGE APPSTORE
LGE può di volta in volta modificare i termini del Contratto. Continuando accedere al sito, navigare, scaricare, utilizzare e/o pagare Applicazioni in LGE AppStore dopo la comunicazione di una modifica dei Termini, l'utente accetta il Contratto con le relative modifiche. LGE AppStore o qualsiasi sua Applicazione possono essere in qualsiasi momento da noi modificati, sospesi, interrotti o soggetti a restrizioni di accesso.
LGE rispetta la privacy dei suoi utenti finali. Si raccomanda di dedicare qualche minuto alla lettura della nostra Politica sulla Privacy relativa a LGE AppStore [http://it.lgappstv.com/appspc/footer/footer/movePrivacyView.lge]. 
OCCORRE AVERE ALMENO 14 (QUATTORDICI) ANNI PER POTER UTILIZZARE O ACCEDERE A LGE APPSTORE. SE L'UTENTE HA PIÙ DI 14 ANNI MA MENO DI 18, POTRÀ UTILIZZARE O ACCEDERE A LGE APPSTORE SOLO PREVIA AUTORIZZAZIONE DI UN GENITORE O TUTORE. RIMANE INTESO CHE L’UTENTE POTRÀ ACUISTARE PRODOTTI SOLO SE MAGGIORE DI 18 ANNI.
I SEGUENTI TERMINI E CONDIZIONI SONO APPLICABILI ALL'UTILIZZO DI LGE APPSTORE DA PARTE DELL'UTENTE FINALE, ALL'ACQUISTO DI PRODOTTI (CIASCUNO, UN’ “APPLICAZIONE”) TRAMITE LGE APPSTORE E ALL'USO DI TALI APPLICAZIONI DA PARTE DELL'UTENTE FINALE. PRIMA DELL'USO, DEL DOWNLOAD O COMUNQUE DELL'ACCESSO A LGE APPSTORE O A SUE APPLICAZIONI, TRAMITE PC O UTILIZZANDO IL PROPRIO PRODOTTO LGE INTERNET ENABLED, LEGGERE ATTENTAMENTE IL PRESENTE CONTRATTO. LE APPLICAZIONI FORNITE TRAMITE LGE APPSTORE SONO FORNITE ALL'UTENTE FINALE ORIGINALE SU LICENZA DELL'APPLICATION PROVIDER DELL'APPLICAZIONE (“APPLICATION PROVIDER”), ESCLUSIVAMENTE PER USO PERSONALE COME DI SEGUITO SPECIFICATO E IN CONFORMITÀ CON QUALSIASI CONTRATTO DI LICENZA  APPLICATIVA PER L'UTENTE FINALE APPLICABILE. IN CASO DI NON ACCETTAZIONE DEI TERMINI E DELLE CONDIZIONI DEL PRESENTE CONTRATTO,  È FATTO DIVIETO DI UTILIZZARE, EFFETTUARE DOWNLOAD O IN ALTRO MODO ACCEDERE A LGE APPSTORE. 
1. Registrazione di un account LGE AppStore
LGE AppStore prevede due tipi di utenti registrati che potranno avere accesso ai contenuti di LGE AppStore: Utenti Registrati Associati e Utenti Registrati Standard. 
a. Utenti Registrati Associati: Gli Utenti Registrati Associati sono gli utenti che si registrano e creano un account utilizzando il proprio Prodotto LGE Internet Enabled (“Account Utente Registrato Associato” o “Account”). Ciascun Utente Registrato Associato creerà un  account ID e una password che potrà utilizzare per l'accesso a LGE AppStore oltre che per il download e l'utilizzo delle app a titolo gratuito. L'Utente Registrato Associato non potrà tuttavia effettuare il download delle Applicazioni a Pagamento (come di seguito definite). Nell'ambito del processo di registrazione per la creazione di un Account Utente Registrato Associato, potrà essere richiesto all'utente di fornire alcune informazioni personali (ad esempio dati anagrafici o indirizzo). Si raccomanda di non rivelare a nessuno le informazioni relative al proprio Account Utente Registrato Associato. L'utente ha la responsabilità esclusiva di mantenere la riservatezza e la sicurezza del proprio Account Utente Registrato Associato e per tutte le attività svolte nell'ambito del proprio Account Utente Registrato Associato o in relazione allo stesso. 
Gli Utenti Registrati Associati si impegnano: ad assumersi la responsabilità esclusiva di eventuali violazioni del proprio Account Utente Registrato Associato (fermo restando che LGE declina qualsivoglia responsabilità in tal senso nei confronti dell'utente finale o di soggetti terzi); a fornire informazioni accurate e complete durante la creazione del proprio Account Utente Registrato Associato; a mantenere accurate e complete le informazioni fornite; e a informare con decorrenza immediata LGE di qualsiasi violazione del proprio Account Utente Registrato Associato. 
Gli Utenti Registrati Associati non possono modificare alcuna informazione sull'utente, acquistare Applicazioni a Pagamento o annullare l'Account Utente Registrato Associato. Un Utente Registrato Associato può apportare cambiamenti o modifiche ai propri dati di registrazione o acquistare app a pagamento solo a condizione di convertire il proprio Account Utente Registrato Associato in un Account Utente Registrato Standard (come di seguito definito) accedendo al servizio LGE SmartTV  dal proprio PC, inserendo la propria ID e password di Utente Registrato Associato e seguendo le istruzioni. 
b. Utenti Registrati Standard: Gli Utenti Registrati Standard sono gli utenti che creano un account tramite PC o che convertono il proprio Account Utente Registrato Associato (“Account Utente Registrato Standard ” o “Account” oppure, collettivamente insieme a un Account Utente Registrato Associato, gli “Account”). I titolari di un Account Utente Registrato Standard possono: scaricare app gratuite; acquistare app a pagamento da scaricare e utilizzare su qualsiasi Prodotto LGE Internet Enabled, quali ad esempio le LGE SmartTV, o i lettori BluRay; apportare cambiamenti alle informazioni relative all'Account; e annullare un Account.
Nell'ambito del processo di registrazione per la creazione di un Account Utente Registrato Standard, potrà essere richiesto all'utente di fornire alcune informazioni personali (ad esempio dati anagrafici o indirizzo) e informazioni relative al pagamento con carta di credito. Si raccomanda di non rivelare a nessuno le informazioni relative al proprio Account Utente Registrato Standard. L'utente ha la responsabilità esclusiva di mantenere la riservatezza e la sicurezza del proprio Account Utente Registrato Standard e per tutte le attività svolte nell'ambito del proprio Account Utente Registrato Standard o in relazione allo stesso. L'utente si assume la responsabilità esclusiva di eventuali violazioni del proprio Account Utente Registrato Standard (fermo restando che LGE declina qualsivoglia responsabilità in tal senso nei confronti dell'utente finale o di soggetti terzi). 
Gli Utenti Registrati Standard si impegnano inoltre: a fornire informazioni accurate e complete durante la creazione del proprio Account Utente Registrato Standard; a mantenere accurate e complete le informazioni fornite; e a informare con decorrenza immediata LGE di qualsiasi violazione del proprio Account Utente Registrato Standard.
2. Tariffe e Pagamento; Rimborsi; Buoni e Bonus Cash 
a. Tariffe e Pagamento, Condizioni Generali: Le Applicazioni sono disponibili per il download a titolo gratuito oppure, nel caso delle applicazioni a pagamento, dietro pagamento di un importo specificato (“Applicazioni a Pagamento”). Per le Applicazioni a Pagamento, LGE AppStore accetta le modalità di pagamento elencate alla pagina relativa ai pagamenti di LGE AppStore (“Modalità di Pagamento”). Solo i titolari di un Account Utente Registrato Standard possono acquistare e scaricare Applicazioni a Pagamento. L'utente si impegna a pagare tutte le Applicazioni a Pagamento acquistate. L'UTENTE HA LA RESPONSABILITÀ DI PROVVEDERE AL TEMPESTIVO PAGAMENTO DI TUTTE LE TARIFFE E DI EVENTUALI IMPOSTE APPLICABILI E DI FORNIRE A LGE UN SISTEMA DI PAGAMENTO VALIDO PER IL PAGAMENTO DI TUTTE LE TARIFFE ED EVENTUALI IMPOSTE APPLICABILI. 
b. Pagamento con Carta di Credito o di Debito: Per utilizzare una carta di credito o di debito (collettivamente, “Carte”) per Applicazioni a Pagamento, l'utente dovrà fornire dati accurati, aggiornati e completi sulla Carta prima di ottenere l'autorizzazione a scaricare Applicazioni a Pagamento. L'utente autorizza LGE o i suoi agenti ad addebitare alla propria Carta l'importo specificato, incrementato di eventuali imposte applicabili e di qualsiasi altra imposta, per ciascuna Applicazione a Pagamento scaricata. Una volta inseriti i dati di una Carta, essa verrà utilizzata per le transazioni future, a meno che l'utente non fornisca indicazioni per un'altra Carta. Le carte di debito e le carte assegni hanno limiti di spesa giornalieri che potrebbero impedire l'elaborazione di un ordine inserito. Qualora transazione online non sia accettata, l'utente non potrà utilizzare quella Carta per la transazione e dovrebbe utilizzare una Carta alternativa. 
c. Rimborsi: I prezzi delle Applicazioni e la loro disponibilità sono soggetti a cambiamenti in qualsiasi momento e LGE non fornisce alcuna garanzia di prezzo o di rimborso in caso di riduzioni di prezzo o di offerte promozionali. Tutte le vendite di Applicazioni scaricate con successo si intendono definitive e non rimborsabili. Qualora un'Applicazione a Pagamento non sia disponibile dopo la conferma del pagamento da parte di LGE ma prima del download, l'unico rimedio possibile sarà il rimborso. In caso di problemi tecnici che impediscano o ritardino in modo irragionevole la consegna all'utente di un'Applicazione a Pagamento, l'unico ed esclusivo rimedio disponibile per l'utente sarà la sostituzione dell'Applicazione a Pagamento o il rimborso del prezzo pagato per detta Applicazione a Pagamento, a esclusiva discrezione di LGE. 
d. Buoni e Bonus Cash: Di volta in volta, LGE o un altro soggetto terzo potranno offrire promozioni che consentano il pagamento su LGE AppStore con altre modalità di pagamento, ad esempio utilizzando Bonus Cash o Buoni. I termini di tale offerta saranno comunicati contestualmente alla stessa offerta. 
3. Utilizzo di LGE AppStore e delle App da parte dell'Utente; Accesso 
L'utente accetta di utilizzare LGE AppStore e le Applicazioni esclusivamente per uso personale, non commerciale. L'utente si impegna a non accedere o cercare di accedere a LGE AppStore con mezzi diversi dall'interfaccia o dal software forniti da LGE, salvo esplicita autorizzazione in tal senso da parte di LGE mediante accordo scritto. L'utente si impegna a non modificare in alcun modo l'interfaccia o il software, o a utilizzare versioni modificate del software, per qualsivoglia finalità, ad esempio per ottenere accesso a LGE AppStore senza autorizzazione. È fatto divieto all'utente di decompilare, disassemblare o sottoporre a “reverse engineering” LGE AppStore o qualsivoglia Applicazione scaricata da LGE AppStore, fatto salvo il caso e solo nella misura in cui tale attività sia espressamente consentita dalle leggi applicabili. 
L'UTENTE SARÀ AUTORIZZATO A SCARICARE E UTILIZZARE CIASCUNA APPLICAZIONE SU UN MASSIMO DI CINQUE (5) DISPOSITIVI PER ACCOUNT ENTRO 12 MESI DALLA DATA DI ACQUISTO ORIGINALE, FATTA SALVA LA VALIDITÀ DELLA LICENZA ORIGINALE. PER EVITARE OGNI DUBBIO, UN ACCOUNT UTENTE REGISTRATO ASSOCIATO CONVERTITO DI UN ACCOUNT UTENTE REGISTRATO STANDARD SARÀ CONSIDERATO COME UN (1) UNICO ACCOUNT. Fatto salvo quanto diversamente disposto qui di seguito, l'utente non potrà modificare o alterare in alcun modo l'Applicazione e potrà utilizzarla solo come sopra espressamente previsto e come indicato nell'eventuale EULA applicabile per tale Applicazione. L'utente si impegna a non esercitare attività che possano disturbare o interferire con LGE AppStore o con qualsiasi servizio offerto tramite un'Applicazione, o con qualsiasi altro server, rete, servizio o sito Internet associati a un Prodotto LGE Internet Enabled o con LGE AppStore. 
L'accesso a LGE AppStore e il download dallo stesso richiedono almeno un Prodotto LGE Internet Enabled e una connessione Internet. L'utente non potrà effettuare l'accesso e scaricare Applicazioni a Pagamento da LGE AppStore se non è un Utente Registrato Standard, secondo la definizione contenuta nel presente Contratto. . Inoltre, l'utilizzo da parte dell'utente di alcune Applicazioni può richiedere una connessione Internet. 
4. Diritti di LGE 
LGE si riserva il diritto, a sua esclusiva discrezione, di bloccare o modificare LGE AppStore, aggiungervi  o rimuoverne elementi o disabilitarne l'accesso, nonché di aggiungere, togliere, bloccare o modificare da remoto Applicazioni precedentemente scaricate sul dispositivo dell'utente da LGE AppStore, o di disabilitarne l'accesso, anche, tra l'altro, a causa di cambiamenti degli obblighi o di restrizioni nei confronti di soggetti terzi, di violazione da parte di un Application Provider di un Contratto stipulato con LGE, o per effetto di un'ingiunzione di tribunale. LGE potrà limitare l'uso di alcune funzioni o parti di LGE AppStore o di Applicazioni scaricate da LGE AppStore, o l'accesso agli stessi, a sua esclusiva discrezione e senza preavviso o responsabilità. Nel caso in cui LGE elimini un'Applicazione, disabiliti l'accesso alla stessa o in altro modo impedisca all'utente di accedervi, si consiglia di contattare l'Application Provider per intervenire in tal senso. 
LGE ha il diritto, ma non l'obbligo, di controllare qualsiasi materiale sottoposto all'utente o comunque disponibile su LGE AppStore o nelle Applicazioni, di indagare su qualsiasi violazione denunciata o apparente del presente Contratto e di intraprendere azioni che LGE, a sua esclusiva discrezione, riterrà appropriate, inclusi, a titolo meramente esemplificativo, la sospensione o la chiusura di Account costituiti secondo il presente Contratto. In caso di sospensione del proprio Account, l'utente non potrà annullare l'Account fino a che non ne sia autorizzato il ripristino, a esclusiva discrezione di LGE. 
5. Diritti di Proprietà Intellettuale
L'utente conviene che LGE AppStore e le Applicazioni disponibili tramite LGE AppStore,  inclusi, a titolo meramente esemplificativo, i grafici, il contenuto editoriale, i clip audio e video e il software, contengono informazioni proprietarie e importanti di proprietà di LGE, degli Application Provider o di altri soggetti terzi. Né l'utente né chiunque per conto dell'utente potrà acquisire diritti di proprietà intellettuale o altri diritti proprietari, quali brevetti, design, marchi commerciali, copyright o segreti commerciali relativi al contenuto di LGE AppStore o delle Applicazioni, salvo quanto espressamente specificato in apposita licenza o reciprocamente concordato per iscritto. 
6. Materiali di terzi e contenuto discutibile
L'utente riconosce e prende atto che alcune Applicazioni possono dare accesso a prodotti, servizi, contenuti Internet o altri materiali di terzi e che LGE non è responsabile di tali contenuti di terzi. L'utente conviene che LGE non ha la responsabilità di esaminare o valutare il contenuto di terzi o l'accuratezza dello stesso. LGE non esprime alcuna dichiarazione o garanzia riguardo a tale contenuto di terzi e declina qualsivoglia responsabilità in merito allo stesso. 
L'utente riconosce e prende atto che, con l'uso di LGE AppStore e delle Applicazioni e con l'accesso ai medesimi, potrebbe entrare in contatto con materiali che riterrà espliciti o offensivi, indecenti o a suo parere discutibili, e che potrebbe non essere avvisato anticipatamente della presenza di tali materiali. L'utente riconosce che il download e l'uso di tutte le Applicazioni sarà a suo esclusivo rischio e che LGE non avrà alcuna responsabilità nei confronti dell'utente riguardo a un'eventuale esposizione attraverso tali Applicazioni. 
7. Recensioni 
LGE può consentire agli utenti di pubblicare recensioni sulle Applicazioni su LGE AppStore. Tali recensioni esprimono solo le opinioni del revisore e non rispecchiano le opinioni di LGE. LGE non esprime alcuna dichiarazione o garanzia riguardo all'accuratezza o alla completezza di tali recensioni. L'utente conviene che LGE non avrà alcuna responsabilità nei suoi confronti qualora abbia seguito le recensioni pubblicate per il download o l'uso di una Applicazione. LGE si riserva il diritto, senza averne l'obbligo, di rimuovere recensioni che LGE consideri irrilevanti o comunque inappropriate per qualsiasi ragione. 
Qualora pubblichi una recensione, l'utente con la presente assicura a LGE licenza perpetua, mondiale, interamente trasferibile e sublicenziabile, irrevocabile ed esente da royalty per elaborare, utilizzare, vendere, commercializzare, riprodurre, distribuire, eseguire e visualizzare la recensione o derivarne opere, in qualsiasi modo e per qualsiasi finalità. L'utente riconosce che i propri dati personali potranno essere associati alla recensione pubblicata, a meno che non l'abbia pubblicata in forma anonima. Qualora pubblichi una recensione, l'utente si impegna a non pubblicare, trasmettere o rendere pubblico materiale: (i) falso o fuorviante; (ii) diffamatorio; (iii) che invada la privacy; (iv) osceno, pornografico od offensivo; (v) che promuova il fanatismo, il razzismo, l'odio o la malevolenza nei confronti di qualsiasi gruppo o individuo; (vi) che violi i diritti di un altro soggetto, ivi inclusi, a titolo meramente esemplificativo, diritti di proprietà intellettuale,  ovvero (vii) che costituisca una violazione o un incoraggiamento di condotte in violazione di qualsiasi legge o normativa applicabile o che potrebbero fare incorrere in responsabilità civile. 
8. Indennizzi
Nella massima misura consentita ai sensi di legge, l'utente si impegna a difendere, risarcire e tenere indenne LGE, i suoi amministratori, funzionari, dipendenti, affiliate e agenti, da qualsivoglia richiesta di indennizzo connessa alla violazione da parte dell'utente del presente Contratto, all'uso da parte dell'utente di LGE AppStore o di qualsiasi Applicazione scaricata da LGE AppStore. 
9. Garanzia ed Esclusioni di Responsabilità  
SALVO QUANTO PREVISTO NELL'AMBITO DI UNA GARANZIA PER DISPOSITIVI DI RECENTE ACQUISTO E NELLA MASSIMA MISURA CONSENTITA DALLE LEGGI APPLICABILI, L'UTENTE RICONOSCE ESPRESSAMENTE E PRENDE ATTO CHE L'USO DI LGE APPSTORE O DI QUALSIASI APPLICAZIONE VENDUTA O DISTRIBUITA TRAMITE LGE APPSTORE È A SUO ESCLUSIVO RISCHIO E CHE L'ACCESSO A LGE APPSTORE È CONSENTITO ALL'UTENTE SU BASE “AS IS” E “AS AVAILABLE” E SENZA ALCUNA GARANZIA DI QUALSIVOGLIA TIPO O NATURA. LGE NON GARANTISCE CHE L'USO DI LGE APPSTORE SIA SEMPRE DISPONIBILE O ESENTE DA ERRORI. NELLA MASSIMA MISURA CONSENTITA DALLE LEGGI APPLICABILI, LGE E I SUOI FORNITORI ESCLUDONO ESPRESSAMENTE QUALSIASI TERMINE, CONDIZIONE O GARANZIA IMPLICITI O AI SENSI DI LEGGE, INCLUSI QUELLI DI COMMERCIABILITÀ O IDONEITÀ PER UN USO PARTICOLARE, TITOLO DI PROPRIETÀ, ACCURATEZZA E CORRISPONDENZA ALLA DESCRIZIONE, QUALITÀ SODDISFACENTE E NON-VIOLAZIONE. LGE NON FORNISCE GARANZIE DI QUALSIVOGLIA NATURA, ESPLICITE O IMPLICITE, IN RELAZIONE A SOFTWARE DI SOGGETTI TERZI O OPEN SOURCE. TUTTI I SOFTWARE DI TERZI E OPEN SOURCE SONO FORNTI SU BASE "AS-IS," SENZA ALCUN TIPO DI GARANZIA DA PARTE DI LGE. 
10. Limitazione di Responsabilità 
NELLA MASSIMA MISURA CONSENTITA DALLE LEGGI APPLICABILI E IN NESSUNA CIRCOSTANZA LGE, I SUOI AMMINISTRATORI, FUNZIONARI, DIPENDENTI, AFFILIATE, AGENTI, PRESTATORI D'OPERA, PRINCIPALI O LICENZIANTI POTRANNO ESSERE RITENUTI RESPONSABILI PER DANNI INCIDENTALI, INDIRETTI, SPECIALI O ESEMPLARI DI QUALSIVOGLIA NATURA, PERDITA DI DATI O INFORMAZIONI, LUCRO CESSANTE, PERDITA DI ATTIVITÀ O PER QUALSIASI ALTRA PERDITA FINANZIARIA DIRETTAMENTE O INDIRETTAMENTE CONNESSA ALLA LICENZA O ALL'USO DI APPSTORE O DELLE APPLICAZIONI SCARICATE DA LGE APPSTORE, SIA DERIVANTI DA RESPONSABILITÀ CONTRATTUALE  CHE EXTRACONTRATTUALE (INCLUSO IL CASO DI NEGLIGENZA), DA RESPONSABILITÀ OGGETTIVA DI PRODOTTO O IN RELAZIONE A QUALSIASI ALTRA TEORIA, ANCHE QUALORA LGE SIA STATA INFORMATA CIRCA LA POSSIBILITÀ DI TALI DANNI E ANCHE QUALORA SI RITENGA CHE UN RIMEDIO LIMITATO NON ABBIA RISPOSTO AL SUO SCOPO ESSENZIALE. LA RESPONSBILITÀ DI LGE SARÀ ESCLUSIVAMENTE LIMITATA ALLA SOSTITUZIONE, ALLA RIPARAZIONE O AL RIMBORSO DEL PREZZO D'ACQUISTO PAGATO PER L'APPLICAZIONE IN OGGETTO, A DISCREZIONE DI LGE. IN NESSUN CASO LGE POTRÀ ESSERE RITENUTA RESPONSABILE NEI CONFRONTI DELL'UTENTE O DI TERZI PER DANNI DIRETTI, INDIRETTI, ESEMPLARI, INCIDENTALI O SPECIALI RELATIVI A QUALSIASI APPLICAZIONE O SOFTWARE OPEN SOURCE, NONSTANTE IL FATTO CHE LGE SIA STATA INFORMATA CIRCA LA POSSIBILITÀ DI TALI DANNI  O PERDITE. 
11. Durata ed Estinzione 
Il presente Contratto è efficace fino alla sua estinzione. In caso di violazione dei termini contrattuali da parte dell'utente, LGE ha la facoltà di estinguere il Contratto, nella sua totalità o in relazione all'uso da parte dell'utente di qualsiasi Applicazione o di LGE AppStore. L'utente ha la facoltà di recedere in qualsiasi momento dal Contratto annullando il proprio Account, a condizione che esso non sia sospeso e fermo restando che i termini relativi all'uso delle singole Applicazioni da parte dell'utente resteranno applicabili, a meno che e fino al momento in cui l'utente non distrugga tutte le copie dell'Applicazione e la relativa documentazione. Inoltre, LGE si riserva il diritto di modificare, sospendere o interrompere LGE AppStore (o qualsiasi sua parte o contenuto) in qualsiasi momento, con o senza preavviso all'utente, per qualsivoglia ragione, e LGE non potrà essere ritenuta responsabile nei confronti dell'utente o di terzi per l'esercizio di tali diritti. 
Qualora l'utente annulli il proprio Account, potrà registrarsi con un altro Account in qualsiasi momento, ma non potrà utilizzare l'Account ID precedente per tre (3) mesi dalla data di annullamento. Qualora il titolare di un precedente Account effettui una nuova registrazione, anche utilizzando la stessa Account ID, le informazioni precedenti non potranno essere recuperate, né eventuali saldi o crediti disponibili alla data dell'annullamento. 
12. Varie ed Eventuali 
a. Diritto applicabile: Il presente Contratto sarà disciplinato dalla Legge Italiana. 
b. Restrizioni alle Esportazioni: L'utente si impegna a non esportare o riesportare alcuna Applicazione né la relativa documentazione di accompagnamento (anche in copia) in violazione di leggi o normative applicabili negli Stati Uniti. L'utente si impegna a rispettare tutte le leggi e normative degli Stati Uniti e internazionali sulle esportazioni. Tali leggi implicano restrizioni in termini di destinazioni, utenti finali e uso finale. L'utente dichiara e garantisce di non essere soggetto ad alcun divieto ad accettare esportazioni o servizi secondo le leggi degli Stati Uniti o altre leggi sulle esportazioni applicabili.
c. Indipendenza delle Clausole Contrattuali: Qualora una disposizione del presente Contratto si dimostrasse illegale, inefficace o priva di validità, ciò non avrà alcun effetto o ripercussione sulla legalità, validità o efficacia delle restanti disposizioni. 
d. Applicazione del Contratto: LGE si riserva il diritto di prendere qualsiasi provvedimento ritenuto ragionevolmente necessario o appropriato per far valere e/o verificare l'ottemperanza a qualsiasi parte del presente Contratto. L'utente riconosce che LGE ha il diritto, senza alcuna responsabilità verso l'utente, di divulgare informazioni relative all'uso di LGE AppStore da parte dell'utente alle autorità preposte, a funzionari pubblici e/o a soggetti terzi, secono quanto LGE riterrà ragionevolmente necessario o appropriato per far valere e/o verificare l'ottemperanza a qualsiasi  parte del presente Contratto. 
e. Risoluzione delle controversie: Qualsiasi vertenza, controversia o richiesta di indennizzo direttamente o indirettamente connesse con il presente Contratto o relative alla violazione, allo scioglimento, all'applicazione, all'interpretazione o alla validità dello stesso, inclusa la determinazione del suo oggetto o della sua applicabilità, sarà devoluta all’esclusiva competenza del Foro di Milano.
f. Manifestazione Integrale degli Accordi Conclusi: Con l'accettazione del presente Contratto, l'utente riconosce che il Contratto (inclusi tutti i documenti in esso incorporati o cui il Contratto fa riferimento) costituisce la manifestazione integrale delle pattuizioni tra l'utente e LGE e che esso annulla e sostituisce ogni precedente accordo, verbale o scritto, in ordine a LGE AppStore e a tutte le Applicazioni, in deroga ai termini o alle condizioni di tali accordi precedenti. Nel caso in cui LGE non adempia all'applicazione di diritti o disposizioni del presente Contratto, tale inadempimento non costituirà una rinuncia a tale diritto o disposizione.
Per qualsiasi quesito o richiesta di chiarimento in merito a LGE AppStore, visitare il sito [https://it.lgappstv.com/appspc/support/support/secure.moveQnaRegView.lge]. Si rammenta che LGE non offre supporto per le Applicazioni e si raccomanda all'utente di rivolgersi direttamente all'Application Provider. 
ULTIMO AGGIORNAMENTO: [2010/12/29]
CONTRATTO DI LICENZA APPLICATIVA
I SEGUENTI TERMINI E CONDIZIONI SONO APPLICABILI ALL'UTILIZZO DA PARTE DELL'UTENTE DI CIASCUNA APPLICAZIONE SCARICATA DA LGE APPSTORE (CIASCUNA, UNA “APPLICAZIONE”) E INTEGRA I TERMINI E CONDIZIONI PER L'UTENTE FINALE DI LGE APPSTORE. PRIMA DELL'USO DI QUALSIASI APPLICAZIONE, LEGGERE ATTENTAMENTE IL PRESENTE CONTRATTO. 
L'utente riconosce che la licenza concessa nell'ambito del presente Contratto è fornita all'utente dal provider dell'Applicazione (“Application Provider”) e non da LG Electronics, Inc. (“LGE”). Se l'Application Provider fornisce un Contratto di Licenza per l'Utente Finale (End User License Agreement, “EULA”) per l'Applicazione, detti termini integreranno il presene Contratto di Licenza Applicativa. Tra l'utente e l'Application Provider, qualsiasi termine aggiuntivo o diverso nell'ambito dell'EULA prevarrà sui termini del presente Contratto di Licenza Applicativa. 
L'utente riconosce e prende atto che LGE è un terzo beneficiario del presente Contratto di Licenza Applicativa e di eventuali EULA, ove stipulati. L'utente riconosce e prende atto che LGE avrà il diritto (che sarà considerato accettato dalla stessa) di fare applicare tale licenza nei confronti dell'utente quale terzo beneficiario di tali contratti. 
1. Concessione di Licenza: Con il presente Contratto si concede all'utente una licenza limitata e non trasferibile all'uso dell'Applicazione su qualsiasi Prodotto LGE Internet Enabled  e nelle modalità illustrate nei Termini e Condizioni per l'Utente Finale di LGE AppStore. All'utente non è consentito di concedere in locazione, noleggiare, prestare, vendere, ridistribuire o sublicenziare l'Applicazione. È fatto divieto all'utente di decompilare, disassemblare o sottoporre a reverse engineering l'Applicazione, fatto salvo il caso e solo nella misura in cui tale attività sia espressamente consentita dalle leggi applicabili. Ogni tentativo in tal senso costituisce una violazione dei diritti dell'Application Provider. In caso di violazione della presente restrizione, l'utente potrà incorrere in azioni legali e in richieste di risarcimento danni. I termini della presente licenza saranno applicabili a qualsiasi upgrade fornito dall'Application Provider in sostituzione e/o a integrazione dell'Applicazione originale, a meno che tale upgrade non sia accompagnato da licenza a parte, in qual caso saranno applicati i termini di quella licenza. L'Application Provider si riserva tutti i diritti in relazione all'Applicazione che non siano espressamente concessi all'utente nell'ambito del presente Contratto di Licenza Applicativa. 
2. Consenso all'Uso di Dati: L'utente riconosce che l'Application Provider ha la facoltà di raccogliere e utilizzare dati tecnici e simili, raccolti con qualsivoglia modalità, nell'ambito dei servizi di assistenza al prodotto relativi all'Applicazione. L'Application Provider potrà servirsi di tali informazioni allo scopo esclusivo di migliorare i suoi prodotti o di fornire all'utente servizi o tecnologie personalizzati. L'Application Provider potrà rivelare tali informazioni a soggetti terzi, ma non in modo da poter risalire all'utente. 
3. Scioglimento: Il presente contratto di licenza sarà efficace sino al suo scioglimento da parte dell'utente o dell'Application Provider. I diritti concessi all'utente in virtù della presente licenza termineranno automaticamente senza preavviso da parte dell'Application Provider in caso di inadempimento di uno o più termini del presente contratto di licenza da parte dell'utente. Alla data di scioglimento del contratto di licenza, l'utente cesserà ogni utilizzo dell'Applicazione e ne distruggerà tutte le copie, complete o parziali, inclusa ogni eventuale documentazione di accompagnamento. 
4. Materiali di Terzi; Contenuto Discutibile: L'utente riconosce e prende atto che alcune Applicazioni possono dare accesso a prodotti, servizi, contenuti Internet o altri materiali di terzi e che LGE non è responsabile di tali contenuti di terzi. L'utente conviene che LGE non ha la responsabilità di esaminare o valutare il contenuto di terzi o l'accuratezza dello stesso. LGE non esprime alcuna dichiarazione o garanzia riguardo a tale contenuto di terzi e declina qualsivoglia responsabilità in merito allo stesso. 
L'utente riconosce e prende atto che, con l'uso di LGE AppStore e delle Applicazioni e con l'accesso ai medesimi, potrebbe entrare in contatto con materiali che riterrà espliciti o offensivi, indecenti o a suo parere discutibili, e che potrebbe non essere avvisato anticipatamente della presenza di tali materiali. L'utente riconosce che il download e l'uso di tutte le Applicazioni sarà a suo esclusivo rischio e che LGE non avrà alcuna responsabilità nei confronti dell'utente riguardo a un'eventuale esposizione attraverso tali Applicazioni. 
5. ESCLUSIONE DI GARANZIA: L'UTENTE RICONOSCE ESPRESSAMENTE E PRENDE ATTO CHE L'USO DELL'APPLICAZIONE È A SUO ESCLUSIVO RISCHIO E CHE L'ACCESSO ALL'APPLICAZIONE È CONSENTITO ALL'UTENTE SU BASE “AS IS” E “AS AVAILABLE” E SENZA ALCUNA GARANZIA DI QUALSIVOGLIA TIPO O NATURA. L'APPLICATION PROVIDER NON GARANTISCE CHE L'USO DELL'APPLICAZIONE SIA ESENTE DA INTERRUZIONI O ERRORI. NELLA MASSIMA MISURA CONSENTITA DALLE LEGGI APPLICABILI, L'APPLICATION PROVIDER ESCLUDE ESPRESSAMENTE QUALSIASI TERMINE, CONDIZIONE O GARANZIA IMPLICITI O AI SENSI DI LEGGE, INCLUSE EVENTUALI GARANZIE DI COMMERCIABILITÀ O IDONEITÀ PER UN USO PARTICOLARE, TITOLO DI PROPRIETÀ, ACCURATEZZA, CORRISPONDENZA ALLA DESCRIZIONE, QUALITÀ SODDISFACENTE E NON-VIOLAZIONE. L'APPLICATION PROVIDER NON FORNISCE GARANZIE DI QUALSIVOGLIA NATURA, ESPLICITE O IMPLICITE, IN RELAZIONE A SOFTWARE DI SOGGETTI TERZI O OPEN SOURCE. 
6. LIMITAZIONE DI RESPONSABILITÀ: NULLA DI QUANTO CONTENUTO NELLA PRESNTE LIMITAZIONE DI RESPONSABILITÀ LIMITA O ESCLUDE LA RESPONSABILITÀ DELL'APPLICATION PROVIDER IN CASO DI MORTE O DI LESIONI PERSONALI RISULTANTI DA NEGLIGENZA, PER DICHIARAZIONI RESE INMODO FRAUDOLENTO O PER QUALSIASI ALTRA RESPONSABILITÀ CHE NON POSSA ESSERE LIMITATA O ESCLUSA AI SENSI DELLE LEGGI APPLICABILI. NELLA MASSIMA MISURA CONSENTITA DALLE LEGGI APPLICABILI L'APPLICATION PROVIDER NON POTRÀ ESSERE RITENUTO RESPONSABILE PER DANNI INCIDENTALI, INDIRETTI, SPECIALI O ESEMPLARI DI QUALSIVOGLIA NATURA, PERDITA DI DATI O INFORMAZIONI, LUCRO CESSANTE, PERDITA DI ATTIVITÀ O PER QUALSIASI ALTRA PERDITA FINANZIARIA DIRETTAMENTE O INDIRETTAMENTE CONNESSA ALLA LICENZA O ALL'USO DELL'APPLICAZIONE, SIA DERIVANTI DA RESPONSABILITÀ CONTRATTUALE  CHE EXTRACONTRATTUALE (INCLUSO IL CASO DI NEGLIGENZA), DA RESPONSABILITÀ OGGETTIVA DI PRODOTTO O IN RELAZIONE A QUALSIASI ALTRA TEORIA, NONOSTANTE IL FATTO CHE L'APPLICATION PROVIDER SIA STATO INFORMATO CIRCA LA POSSIBILITÀ DI TALI DANNI E ANCHE QUALORA SI RITENGA CHE UN RIMEDIO LIMITATO NON ABBIA RISPOSTO AL SUO SCOPO ESSENZIALE. NELLA MASSIMA MISURA CONSENTITA DALLE LEGGI APPLICABILI, LA RESPONSABILITÀ DELL'APPLICATION PROVIDER SARÀ ESCLUSIVAMENTE LIMITATA ALLA SOSTITUZIONE, ALLA RIPARAZIONE O AL RIMBORSO DEL PREZZO D'ACQUISTO PAGATO PER L'APPLICAZIONE, A DISCREZIONE DELL'APPLICATION PROVIDER. IN NESSUN CASO L'APPLICATION PROVIDER POTRÀ ESSERE RITENUTO RESPONSABILE NEI CONFRONTI DELL'UTENTE O DI TERZI PER DANNI DIRETTI, INDIRETTI, ESEMPLARI, INCIDENTALI O SPECIALI RELATIVI A QUALSIASI APPLICAZIONE O SOFTWARE OPEN SOURCE, ANCHE NEL CASO IN CUI SIA STATO INFORMATO CIRCA LA POSSIBILITÀ DI TALI DANNI  O PERDITE. Alcune giurisdizioni non ammettono l'esclusione o la limitazione di garanzie implicite o la limitazione dei danni incidentali o consequenziali, per cui l'applicazione all'utente delle predette limitazioni ed esclusioni potrebbe essere limitata. 
7. L'utente si impegna a non esportare o riesportare l'Applicazione né la relativa documentazione di accompagnamento (anche in copia) in violazione di leggi o normative applicabili negli Stati Uniti. L'utente si impegna a rispettare tutte le leggi e normative degli Stati Uniti e internazionali sulle esportazioni. Tali leggi implicano restrizioni in termini di destinazioni, utenti finali e uso finale. L'utente dichiara e garantisce di non essere soggetto ad alcun divieto ad accettare esportazioni o servizi secondo le leggi degli Stati Uniti o altre leggi sulle esportazioni applicabili. 
8. Il presente Contratto di Licenza Applicativa  sarà disciplinato dalla Legge Italiana 
9. Con l'accettazione del presente Contratto di Licenza Applicativa, l'utente riconosce che il Contratto (inclusi tutti i documenti in esso incorporati o cui il Contratto fa riferimento) costituisce la manifestazione integrale delle pattuizioni tra l'utente e l'Application Provider e che esso annulla e sostituisce ogni precedente accordo, verbale o scritto, in ordine all'Applicazione, in deroga ai termini o alle condizioni di tali eventuali accordi precedenti. Nel caso in cui l'Application Provider non adempia all'applicazione di diritti o disposizioni del presente Contratto di Licenza Applicativa, tale inadempimento non costituirà una rinuncia a tale diritto o disposizione. 
LAST UPDATED: [2010/12/29] 
]]>
</BBKR_string>