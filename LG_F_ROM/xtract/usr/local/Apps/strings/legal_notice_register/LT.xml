<?xml version="1.0" standalone="yes"?>
<BBKR_string xmlns:xsi="http://www.w3.org/2001/XMLSchema-instance">
<![CDATA[
LG Programėlių (Apps) TV galutinio vartotojo sutarties sąlygos

LG Electronics, Inc. („LGE“ arba „mes“) sveikina Jus prisijungus prie LG Apps TV („STORE“), kuri Jums, vartotojui („Jūs“ arba „Vartotojas“), sudaro galimybes prisijungti, peržiūrėti (naršyti), parsisiųsti, naudoti ir/ar sumokėti už Programėles ir tokiu būdu išplėsti Jūsų bet kurio LGE ir/arba susijusių asmenų pagaminto buitinio elektrinio prietaiso, kuris turi galimybę naudoti interneto ryšį („LGE Produktas, galintis naudoti interneto ryšį“), galimybių panaudojimą. Prašome perskaityti šias STORE galutinio vartotojo sutarties sąlygas („Sutartis“). KAD IŠREIKŠTUMĖTE SUTIKIMĄ SU SUTARTIES SĄLYGOMIS, SPAUSKITE „SUTINKU“. JEI NESUTINKATE SU ŠIOMIS SĄLYGOMIS, NESPAUSKITE „SUTINKU“ IR NENAUDOKITE BEI NESIJUNKITE PRIE STORE. 

Laikas nuo laiko LGE gali pakeisti Sutarties sąlygas. Kad išreikštumėte sutikimą su pakeistomis sutarties sąlygomis, spauskite „SUTINKU“. Jei nesutinkate su pakeistomis sąlygomis, nespauskite „SUTINKU“ ir nenaudokite bei nesijunkite prie STORE. Po to, kai mes paskelbiame bet kokius Sutarties sąlygų pakeitimus, Jūs, toliau prisijungdami, peržiūrėdami (naršydami), parsisiųsdami, naudodami ir/ar sumokėdami už Programėles STORE, tokiu būdu sutinkate su pakeista Sutartimi. Mes bet kuriuo metu turime teisę pakeisti, apriboti prisijungimą, sustabdyti ar nutraukti STORE veikimą arba bet kurias Programėles.

LGE gerbia savo galutinių vartotojų privatumą. Prašome skirti keletą minučių ir peržiūrėti mūsų STORE Privatumo politiką [http://lt.lgappstv.com/appspc/footer/footer/movePrivacyView.lge].

NAUDOTIS AR PRISIJUNGTI PRIE STORE GALITE TIK JEI TURITE BENT 14 METŲ. JEI ESATE VYRESNIS NEI 14 METŲ, BET JAUNESNIS NEI 18 METŲ, PRIVALOTE GAUTI SAVO TĖVŲ, AR KITŲ TEISĖTŲ GLOBĖJŲ LEIDIMĄ NAUDOTIS AR PRISIJUNGTI PRIE STORE.

ŽEMIAU NURODYTOS SĄLYGOS TAIKOMOS JUMS NAUDOJANT STORE, PER STORE JUMS ĮSIGYJANT PRODUKTUS (KIEKVIENAS ATSKIRAI, „PROGRAMĖLĖ“) IR JUMS NAUDOJANT TOKIAS PROGRAMĖLES. PRIEŠ NAUDODAMI, ATSISIŲSDAMI IŠ STORE ARBA KITU BŪDU PRISIJUNGDAMI PRIE STORE IR PRIEŠ NAUDODAMI, ATSISIŲSDAMI AR KITU BŪDU PRISIJUNGDAMI PRIE BET KURIOS PROGRAMĖLĖS PER JŪSŲ BET KURĮ LGE PRODUKTĄ, GALINTĮ NAUDOTI INTERNETO RYŠĮ, ATIDŽIAI PERSKAITYKITE ŠIĄ SUTARTĮ. Į PROGRAMĖLES, PATEIKIAMAS PER STORE, PROGRAMĖLIŲ TIEKĖJAI („PROGRAMĖLIŲ TIEKĖJAI“) SUTEIKIA JUMS, PIRMINIAM GALUTINIAM VARTOTOJUI, LICENCIJĄ TIK IŠIMTINAI JŪSŲ ASMENINIAM NAUDOJIMUI, KAIP JIS APIBRĖŽTAS ŽEMIAU, IR PAGAL BET KURIĄ GALUTINIAM VARTOTOJUI TAIKOMĄ PROGRAMĖLIŲ LICENCINĘ SUTARTĮ. JEIGU JŪS NESUTINKATE SU ŠIOS SUTARTIES SĄLYGOMIS, NENAUDOKITE, NEATSISIŲSKITE AR KITAIP NESIJUNKITE PRIE STORE. 


1.Jūsų narystė STORE Paskyroje

Jūs galite registruotis Asocijuotų Narių Paskyroje savo šalyje per savo LGE Produktą, galintį naudoti interneto ryšį.

Asocijuoti Nariai: Asocijuoti Nariai yra tie vartotojai, kurie užsiregistruoja ir sukuria paskyrą per savo LGE Produktą, galintį naudoti interneto ryšį („Asocijuoto Nario Paskyra“ arba „Paskyra”). Kiekvienas Asocijuotas Narys susikuria Paskyros vartotojo vardą ir slaptažodį, kurie gali būti naudojami prisijungti prie STORE ir atsisiųsti bei naudoti nemokamas programėles. Tačiau Asocijuoti Nariai neturės galimybės atsisiųsti Mokamų Programėlių, kuriomis laikomos bet kurios programėlės, už kurių atsiuntimą reikalaujama mokėti tam tikrą sumą. Kad sukurtumėte Asocijuoto Nario Paskyrą, registracijos procese Jūsų gali būti paprašyta pateikti tam tikrą informaciją apie save (pavyzdžiui, identifikuojančius duomenis ar kontaktinius duomenis). Neatskleiskite Asocijuoto Nario Paskyros informacijos jokiems kitiems asmenims. Jūs esate asmeniškai atsakingi už Asocijuoto Nario Paskyros konfidencialumo ir saugumo užtikrinimą bei visus veiksmus, kurie yra atliekami su ar per Jūsų Asocijuoto Nario Paskyrą. 

Kaip Asocijuotas Narys, Jūs sutinkate:

•kad Jūs esate asmeniškai atsakingi (o LGE visiškai neatsako Jums ar bet kuriam trečiajam asmeniui) už bet kokį Asocijuoto Nario Paskyros pažeidimą;
•pateikti tikslią ir išsamią informaciją, kurdami Asocijuoto Nario Paskyrą;
•užtikrinti pateikiamos informacijos tikslumą ir išsamumą; ir
•nedelsdami informuoti LGE apie bet kokį Jūsų Asocijuoto Nario Paskyros pažeidimą.

Asocijuoti Nariai turi teisę pakeisti asmeninę vartotojo informaciją arba atšaukti Asocijuoto Nario Paskyrą susisiekę su STORE LGE Asocijuotų Narių Paskyros vadybininku [http://lt.lgappstv.com]. Asocijuoti Nariai neturi teisės įsigyti Mokamų Programėlių.


2.Specialūs pasiūlymai ir kuponai

Laikas nuo laiko LGE arba kita trečioji šalis gali pateikti specialių pasiūlymų, kuponų ar premijinių pinigų, kurie leidžia Jums įsigyti Programėles, už kurias reikia mokėti tam tikrą sumą. Tokių pasiūlymų sąlygos bus nurodomos pasiūlymų pateikimo metu. 


3.Jūsų naudojimasis STORE ir Programėlėmis, prisijungimas

Jūs sutinkate naudoti STORE ir Programėles tik asmeniniams, nekomerciniams tikslams. Jūs sutinkate nesijungti ir nebandyti jungtis prie STORE kitais būdais, nei per sąsają ar programinę įrangą, suteiktą LGE, nebent LGE specialiai rašytiniu sutikimu leidžia Jums taip jungtis. Jūs sutinkate jokiu būdu nemodifikuoti sąsajos ar programinės įrangos ir nenaudoti modifikuotų programinės įrangos versijų jokiais tikslais, įskaitant ir neautorizuotą jungimąsi prie STORE. Jūs neturite teisės tirti sandaros, dekompiliuoti, disasembliuoti ar išardyti STORE ar bet kurią Programėlę, atsisiųstą iš STORE, išskyrus tiek, kiek tokius veiksmus aiškiai leidžia atlikti (ir tik tokia apimtimi, kiek leidžia) taikytina teisė.

Išskyrus tuos atvejus, kurie yra aptariami žemiau, Jūs neturite teisės kokiu nors būdu modifikuoti ar keisti Programėlių bei galite naudoti Programėles tik tokiu būdu, kuris aiškiai nurodytas aukščiau, bei taip, kaip nurodyta Programėlei taikomoje Galutinio vartotojo licencinėje sutartyje („GVLS“), jei tokia yra taikoma. Jūs įsipareigojate nesiimti jokių veiksmų, kurie įsiterpia į, ar trikdo STORE, bet kurias paslaugas, siūlomas per Programėles, ar per bet kurį kitą serverį, tinklą, paslaugą ar interneto svetainę, susijusius su bet kuriuo LGE Produktu, galinčiu naudoti interneto ryšį, ar STORE. 

Prieigai ir atsisiuntimams iš STORE reikalingas bent LGE Produktas, galintis naudoti interneto ryšį, ir interneto ryšys. Jūs neturėsite prieigos ir negalėsite atsisiųsti Mokamų Programėlių iš STORE savo šalyje be LGE Produkto, galinčio naudoti interneto ryšį, ir be interneto ryšio. Be to, kai kurioms Programėlėms naudoti gali būti reikalingas interneto ryšys.


4.LGE teisės 

LGE išsaugo teisę, išimtinai savo nuožiūra, taip pat dėl to, kad pasikeičia įsipareigojimai ar apribojimai santykiuose su trečiaisiais asmenimis, arba Programėlių tiekėjas pažeidžia sutartį su LGE, ar teismo nurodymu, pridėti, pašalinti, panaikinti prieigą, blokuoti ar pakeisti STORE bei pridėti, pašalinti, panaikinti prieigą, blokuoti ar nuotoliniu būdu modifikuoti bet kurią Programėlę, atsiųstą į Jūsų prietaisą iš STORE. Be išankstinio pranešimo, išimtinai savo nuožiūra ir netaikant už tai jokios atsakomybės LGE turi teisę apriboti naudojimą ar prieigą prie tam tikrų STORE ar Programėlių, atsisiųstų iš STORE savybių ar dalių. Jei LGE pašalina, panaikina prieigą ar kitaip blokuoja Jūsų galimybę pasiekti Programėlę, Jums reikės kreiptis į Programėlės Tiekėją dėl tolimesnių veiksmų.

LGE turi teisę, be ne pareigą, stebėti medžiagą, kurią Jūs pateikėte arba kuri yra kitaip prieinama STORE arba Programėlėse, tirti bet kurį praneštą ar pastebimą Sutarties pažeidimą ir imtis veiksmų, kuriuos LGE išimtinai savo nuožiūra laiko tinkamais, įskaitant, be apribojimų, sustabdyti ar panaikinti Paskyras. Jei Jūsų Paskyra yra sustabdyta, Jūs neturite teisės atšaukti Paskyros iki tol, kol paskyra, išimtinai LGE nuožiūra, tampa tinkama atkurti.


5.Intelektinės nuosavybės teisės 

Jūs sutinkate, jog STORE bei Programėlės, pasiekiamos per STORE, įskaitant, bet neapsiribojant, grafinę medžiagą, redakcinį turinį, garso klipus, video klipus ir programinę įrangą, apima nuosavybės teise saugomą informaciją ir medžiagą, kuri priklauso LGE, Programėlių Tiekėjams ar kitiems tretiesiems asmenims. Nei Jūs, nei bet kurie asmenys, veikiantys Jūsų vardu, neįgyja jokių intelektinės nuosavybės teisių ar kitų teisių, įskaitant teisių į patentus, dizainą, prekių ženklus, autorių teises ar komercines paslaptis, susijusias su STORE ar Programėlių turiniu, nebent kitaip aiškiai numatyta atitinkamoje licencijoje, ar abiejų šalių susitarta raštu. 


6.Trečiųjų asmenų medžiaga ir nepageidaujamas turinys

Jūs suprantate, pripažįstate ir sutinkate, jog kai kurios Programėlės gali suteikti prieigą prie produktų, paslaugų, interneto turinio ar kitos trečiųjų šalių medžiagos ir, kad LGE nėra atsakinga už šį trečiųjų šalių turinį. Jūs sutinkate, kad LGE nėra atsakinga už trečiųjų šalių turinio tyrimą ar vertinimą ir už tokio turinio tikslumą. LGE nesuteikia jokių pareiškimų ar garantijų dėl tokio trečiųjų šalių turinio ir neprisiima jokios atsakomybės už trečiųjų šalių turinį. 

Jūs suprantate, pripažįstate ir sutinkate, jog prisijungdami ir naudodami STORE ir Programėles, Jūs galite susidurti su medžiaga, kuri Jūsų nuomone yra atvira ar įžeidžianti, nepadori ar Jums nepageidaujama, apie kurią Jūs galite nebūti iš anksto informuoti. Jūs sutinkate prisiimti visišką riziką už Programėlių atsisiuntimą ir naudojimąsi jomis, o LGE nėra atsakinga už bet kokį turinio pateikimą naudojantis Programėlėmis.


7.Atsiliepimai

LGE gali leisti vartotojams STORE talpinti atsiliepimus apie Programėles. Šie atsiliepimai yra vien tik atsiliepimus pateikusių asmenų išreikšta nuomonė ir neatspindi LGE nuomonės. LGE neteikia jokių pareiškimų ir garantijų dėl atsiliepimų tikslumo ir išsamumo. Jūs sutinkate, kad LGE nėra Jums atsakinga, jeigu Jūs, pasitikėdami atsiliepimais, atsisiunčiate ar naudojate Programėles. LGE pasilieka teisę, bet neturi pareigos, pašalinti atsiliepimus, kurie, LGE nuomone, yra nereikšmingi arba kitaip netinkami dėl bet kokių priežasčių.

Jei patalpinate atsiliepimą, Jūs tokiu būdu suteikiate LGE visame pasaulyje galiojančią, visiškai perleidžiamą ir sublicencijuojamą, neatšaukiamą, neatlygintiną licenciją kurti, naudoti, parduoti, teikti į rinką, atgaminti, sukurti iš jų išvestinius kūrinius, platinti, atlikti ir rodyti atsiliepimą bet kokiu būdu ir bet kokiu tikslu 140 metų terminui. Jūs suprantate, kad Jūsų asmenybę identifikuojantys duomenys gali būti nurodyti kartu su Jūsų atsiliepimu, išskyrus tuos atvejus, kai atsiliepimą patalpinate anonimiškai. Jei talpinate atsiliepimą, Jūs sutinkate savo talpinamuose atsiliepimuose netalpinti, neskelbti ar neperduoti jokios medžiagos, kuri: (i) yra melaginga ar klaidinanti; (ii) šmeižikiška; (iii) pažeidžia kitų asmenų privatumą; (iv) yra nepadori, pornografinė arba įžeidžianti; (v) skatinanti fanatizmą, rasizmą, neapykantą arba kenkimą bet kuriam asmeniui ar asmenų grupei; (vi) pažeidžia kitų asmenų teises, įskaitant, bet neapsiribojant, intelektinės nuosavybės teises; ar (vii) pažeidžia ar skatina bet kokį elgesį, kuris gali pažeisti bet kuriuos taikytinus įstatymus ar taisykles arba yra pagrindas kilti civilinei atsakomybei. 


8.Nuostolių kompensavimas

Didžiausia įstatymų leidžiama apimtimi jūs sutinkate LGE, jos vadovus, tarnautojus, darbuotojus, filialus ir atstovus ginti nuo bet kokių reikalavimų, kylančių dėl Jūsų padaryto šios Sutarties pažeidimo, dėl Jūsų STORE naudojimo ar dėl Jūsų naudojimo bet kokių Programėlių, atsisiųstų iš STORE, kompensuoti visus nuostolius ir sumas, kuriuos LGE turėtų mokėti dėl tokių pažeidimų ar naudojimo.


9.Garantija ir jų atsisakymas 

IŠSKYRUS TUOS ATVEJUS, KADA TAI GALI BŪTI SUTEIKIAMA PAGAL NAUJAI ĮSIGYTŲ PRIETAISŲ GARANTIJĄ, TAIKYTINOS TEISĖS LEIDŽIAMA DIDŽIAUSIA APIMTIMI, JŪS AIŠKIAI PATVIRTINATE IR SUTINKATE, KAD STORE AR BET KURIĄ PROGRAMĖLĘ, PARDUOTĄ AR IŠPLATINTĄ PER STORE, NAUDOJATE IŠIMTINAI SAVO PATIES ASMENINE RIZIKA, IR KAD PRIEIGA PRIE STORE YRA PATEIKIAMA „TOKIA, KOKIA YRA“ IR „TOKIA, KOKIA PRIEINAMA“, NESUTEIKIANT JOKIOS RŪŠIES AR PRIGIMTIES GARANTIJOS. LGE NEGARANTUOJA, KAD STORE NAUDOJIMAS BUS PRIEINAMAS NENUTRŪKSTAMAI AR BUS BE KLAIDŲ. TAIKYTINOS TEISĖS LEIDŽIAMA DIDŽIAUSIA APIMTIMI LGE IR JOS TIEKĖJAI AIŠKIAI ATSISAKO BET KOKIŲ NUMANOMŲ AR TEISĖS AKTAIS NUSTATYTŲ NUOSTATŲ, SĄLYGŲ IR GARANTIJŲ, ĮSKAITANT TINKAMUMO PARDUOTI, TINKAMUMO ĮPRASTAI AR TAM TIKRAI PASKIRČIAI, NUOSAVYBĖS TEISĖS, TIKSLUMO, ATITIKIMO APRAŠYMUI, PAKANKAMOS KOKYBĖS IR TEISĖS PAŽEIDIMŲ NEBUVIMO GARANTIJAS. LGE NESUTEIKIA JOKIŲ BET KOKIOS RŪŠIES GARANTIJŲ, AIŠKIŲ AR NUMANOMŲ, DĖL BET KURIŲ TREČIŲJŲ ŠALIŲ PROGRAMINĖS ĮRANGOS AR ATVIROJO KODO PROGRAMINĖS ĮRANGOS. VISA TREČIŲJŲ ŠALIŲ PROGRAMINĖ ĮRANGA IR ATVIROJO KODO PROGRAMINĖ ĮRANGA YRA TIEKIAMA „TOKIA, KOKIA YRA“ BE JOKIŲ BET KOKIOS RŪŠIES LGE GARANTIJŲ.


10. Atsakomybės apribojimas

MAKSIMALIAI TAIKYTINOS TEISĖS LEIDŽIAMA APIMTIMI IR JOKIAIS ATVEJAIS LGE, JOS DIREKTORIAI, TARNAUTOJAI, DARBUOTOJAI, FILIALAI AR DUKTERINĖS BENDROVĖS, AGENTAI, SUBRANGOVAI, ATSTOVAUJAMIEJI AR LICENCIARAI NEBUS LAIKOMI ATSAKINGAIS UŽ ATSITIKTINIUS, PASEKMINIUS, NETIESIOGINIUS, SPECIALIUOSIUS AR BAUDŽIAMUOSIUS BET KOKIOS RŪŠIES NUOSTOLIUS, INFORMACIJOS AR DUOMENŲ PRARADIMĄ, NEGAUTAS PAJAMAS, VERSLO PRARADIMĄ AR KITUS FINANSINIUS NUOSTOLIUS, ATSIRANDANČIUS DĖL, ARBA SUSIJUSIUS SU LICENCIJA ARBA PROGRAMĖLIŲ STORE NAUDOJIMU ARBA PROGRAMĖLIŲ, PARSISIŲSTŲ IŠ STORE, NAUDOJIMU, NEPRIKLAUSIMAI NUO TO, AR JIE GRINDŽIAMI SUTARTIES PAŽEIDIMU AR DELIKTU (ĮSKAITANT NEATSARGUMĄ), AR GRIEŽTĄJA PRODUKTO GAMINTOJO ATSAKOMYBE AR KITOKIOS TEORIJOS PAGRINDU, NET, JEIGU LGE BUVO INFORMUOTA APIE TOKIŲ NUOSTOLIŲ ATSIRADIMO GALIMYBĘ, IR NET, JEI BET KOKS RIBOTAS TEISIŲ GYNIMO BŪDAS LAIKOMAS NEPASIEKUSIU SAVO PAGRINDINIŲ TIKSLŲ. JOKIAIS ATVEJAIS LGE NEBUS ATSAKINGA JUMS AR BET KURIAI TREČIAJAI ŠALIAI UŽ BET KOKIUS TIESIOGINIUS, NETIESIOGINIUS, BAUDŽIAMUOSIUS, BAUDINIUS, ATSITIKTINIUS, SPECIALIUOSIUS AR PASEKMINIUS NUOSTOLIUS, ATSIRANDANČIUS DĖL BET KOKIOS PROGRAMĖLĖS ARBA ATVIROJO KODO PROGRAMINĖS ĮRANGOS, NET, JEIGU LGE BUVO INFORMUOTA APIE TOKIOS ŽALOS AR NUOSTOLIŲ ATSIRADIMO GALIMYBĘ.

JEIGU PAGAL TAIKYTINĄ TEISĘ ŠALIES ATSAKOMYBĖS APRIBOJIMAS PAŽEIDŽIA ŠALIŲ LYGYBĖS PRINCIPĄ IR GALI BŪTI LAIKOMAS NESĄŽININGOMIS SUTARTIES SĄLYGOMIS ARBA JEIGU YRA DRAUDŽIAMA RIBOTI AR PANAIKINTI NUMANOMAS GARANTIJAS, SĄLYGAS, APRIBOTI ATSITIKTINIUS AR PASEKMINIUS NUOSTOLIUS, TAI AUKŠČIAU SUTARTYJE IŠVARDYTI APRIBOJIMAI IR ATSISAKYMAI NETAIKOMI. NORĖDAMI GAUTI DAUGIAU INFORMACIJOS APIE JŪSŲ TURIMAS ĮSTATYMINES TEISES, SUSISIEKITE SU KOMPETENTINGOMIS VIETINĖMIS INSTITUCIJOMIS, PREKYBOS STANDARTŲ ŽINYBA, GYVENTOJŲ KONSULTAVIMO TARNYBA AR PANAŠIA ORGANIZACIJA.


11. Terminas ir nutraukimas

Sutarties terminas yra 1 metų nuo jos sudarymo dienos, jeigu Sutartis nėra nutraukiama ankščiau vienos iš Šalių iniciatyva. Sutartis įsigalioja nuo jos sudarymo dienos ir taikoma tol, kol bus naudojama bet kuri parsisiųstų Programėlių kopija ir su ja susijusi dokumentacija. LGE gali nutraukti šią Sutartį visa apimtimi arba ta dalimi, kuri taikytina Jūsų naudojimui bet kokios Programėlės arba STORE, jeigu Jūs pažeisite bet kokią šios Sutarties nuostatą. Jūs galite nutraukti Sutartį bet kuriuo momentu panaikindami Paskyrą, su sąlyga, kad Jūsų Paskyra nėra sustabdyta ir kad sąlygos, susijusios su kiekvienos Programėlės naudojimu, liks galioti tol, kol Jūs sunaikinsite visas šios Programėlės kopijas ir susijusią dokumentaciją. Be to, LGE pasilieka teisę pakeisti, sustabdyti arba nutraukti STORE (ar jos bet kokią dalį ar turinį) bet kuriuo momentu ir be išankstinio pranešimo Jums bei dėl bet kokios priežasties, ir LGE nebus atsakinga nei Jums, nei bet kuriai trečiai šaliai už tokių savo teisių įgyvendinimą. 


12. Kitos nuostatos

a. Taikytina teisė: šiai Sutarčiai yra taikoma teisė tos valstybės, kurioje Jūs pagal šią Sutartį įsiregistravote Asocijuoto Nario Paskyroje per Jūsų LGE Produktą, galintį naudoti interneto ryšį. 

b. Eksporto ribojimai: Jūs sutinkate neeksportuoti ir nereeksportuoti jokios Programėlės ar susijusios dokumentacijos (ar jų kopijų), jei tai galėtų pažeisti taikytinos teisės normas ar JAV taisykles. Jūs sutinkate laikytis visų taikytinos teisės, JAV taisyklių ir tarptautinės teisės eksporto įstatymų ir taisyklių. Šie įstatymai apima įvairius apribojimus dėl paskirties, galutinių vartotojų ir galutinio vartojimo. Jūs pareiškiate ir užtikrinate, kad Jums nėra uždrausta gauti eksporto prekes ar paslaugas pagal taikytiną JAV teisę ar kitokią taikytiną eksporto teisę.

c. Atskirumas: tuo atveju, jeigu bet kuri šios Sutarties nuostata tampa negaliojančia, neteisėta ar neįgyvendinama, tai neturės jokios įtakos likusių Sutarties nuostatų galiojimui, teisėtumui ar įgyvendinimui.

d. Sutarties įvykdymas: LGE pasilieka teisę imtis bet kokių veiksmų, kurie jos manymu būtų protingai reikalingi ar tinkami siekiant įvykdyti bet kurią šios Sutarties dalį ir/ar patikrinti jos laikymąsi. Jūs sutinkate, kad LGE turi teisę, nepatirdama jokios atsakomybės Jūsų atžvilgiu, atskleisti bet kokią informaciją, susijusią su Jūsų naudojimusi STORE, kompetentingoms priežiūros institucijoms, valstybės tarnautojams, ir/arba trečiai šaliai, jei LGE manys, jog tai yra protingai būtina ar tinkama siekiant įvykdyti bet kurią šios Sutarties dalį ir/ar patikrinti jos laikymąsi. 

e. Ginčų sprendimas: Bet koks ginčas, pretenzija ar nesutarimas, atsiradę dėl arba susiję su šia Sutartimi arba jos pažeidimu, nutraukimu, įvykdymu, aiškinimu ar galiojimu, įskaitant Sutarties apimties ir jos taikymo nustatymu, bus sprendžiami pagal nacionalinę teisę tos valstybės, kurios teisė turi būti taikoma pagal šią Sutartį, atitinkamos valstybės teisme. 

f. Sutarties vientisumas: sutikdami su šia Sutartimi, Jus sutinkate, kad ši Sutartis (įskaitant visus pridedamus ar minimus joje dokumentus) nustato vientisą ir galutinį susitarimą tarp Jūsų ir LGE ir pakeičia visus ankstesnius susitarimus, rašytinius ar žodinius, dėl STORE ir visų Programėlių, nepriklausomai nuo tokių ankstesnių susitarimų sąlygų. Jei LGE negali priverstinai įgyvendinti kokios nors Sutartyje numatytos teisės ar sąlygos, toks neįgyvendinimas nebus laikomas tokios Sutarties teisės ar nuostatos atsisakymu. 

Jeigu turite bet kokių klausimų, susijusių su STORE, prašome apsilankyti [https://lt.lgappstv.com/appspc/support/support/secure.moveQnaRegView.lge]. Atkreipiame Jūsų dėmesį į tai, kad LGE neteikia pagalbos, susijusios su Programėlėmis, todėl turėtumėte tiesiogiai kreiptis į Programėlės Tiekėją. 


PASKUTINĮ KARTĄ ATNAUJINTA: [26/05/2011]



PROGRAMĖLĖS LICENCINĖ SUTARTIS

ŽEMIAU PATEIKIAMOS SĄLYGOS TAIKOMOS KIEKVIENOS PROGRAMĖLĖS, KURIĄ PARSISIUNČIATE IŠ STORE, NAUDOJIMUI (KIEKVIENA ATSKIRAI – „PROGRAMĖLĖ“), IR PAPILDO STORE GALUTINIO VARTOTOJO SĄLYGAS. PRIEŠ NAUDODAMI BET KURIĄ PROGRAMĖLĘ ATIDŽIAI PERSKAITYKITE ŠIĄ SUTARTĮ.

Jūs pripažįstate, kad šiuo suteikta licencija yra Jums suteikiama Programėlės tiekėjo (toliau – „Programėlės Tiekėjas), o ne LG Electronics, Inc. (toliau – „LGE“). Jeigu Programėlės Tiekėjas kartu su Programėle suteikia Galutinio vartotojo licencinę sutartį (toliau – „GVLS“), jos nuostatos papildo šią Programėlės licencinę sutartį. Bet kokios skirtingos ar papildomos nuostatos tokioje GVLS turės pirmenybę santykiuose tarp Jūsų ir Programėlės Tiekėjo prieš nuostatas, numatytas šioje Programėlės licencinėje sutartyje.

Jūs pripažįstate ir sutinkate, kad LGE yra trečiasis asmuo (naudos gavėjas), kurios naudai yra sudaroma ši Programėlės licencinė sutartis ir bet kokia GVLS. Jūs pripažįstate ir sutinkate, kad LGE turės teisę (ir bus laikoma priėmusia šią teisę) reikalauti įvykdyti tokią licenciją prieš Jus, kaip tokių sutarčių trečioji šalis – naudos gavėjas.


1.Licencijos suteikimas: šiuo Jums yra suteikiama ribota, neperduodama licencija naudoti Programėlę bet kuriame LGE Produkte, galinčiame naudoti interneto ryšį, ir bet kuriuo būdu, kuris yra nustatytas STORE galutinio vartotojo sąlygose. Jūs negalite Programėlės nuomoti ar lizinguoti, paskolinti, parduoti, platinti ar sublicencijuoti. Jūs negalite tirti Programėlės sandaros, ją dekompiliuoti ar disasembliuoti (išardyti), išskyrus tiek, kiek tokius veiksmus aiškiai leidžia atlikti (ir tik tokia apimtimi, kiek leidžia) taikytina teisė. Bet koks bandymas atlikti minėtus veiksmus yra Programėlės Tiekėjo teisių pažeidimas. Jeigu Jūs pažeisite šį apribojimą, Jūs galite būti teisiškai persekiojamas ir įpareigotas atlyginti nuostolius. Licencijos nuostatos bus taikomos bet kokiems Programėlės Tiekėjo suteiktiems atnaujinimams, kurie pakeis ir/ar papildys pirminę Programėlę, nebent toks atnaujinimas yra suteikiamas kartu su atskira licencija, kurios sąlygos tokiu atveju bus taikomos. Programėlės Tiekėjas pasilieka visas teises į Programėlę ir visas susijusias teises, kurios Jums nėra tiesiogiai suteikiamos šia Programėlės licencine sutartimi. Licencija suteikiama valstybėje, kurioje Jūs įsiregistravote Asocijuoto Nario Paskyroje per Jūsų LGE Produktą, galintį naudoti interneto ryšį, arba kitoje valstybėje, jeigu dėl to aiškiai susitarta. 


2.Sutikimas dėl duomenų naudojimo: Jūs sutinkate, kad Programėlės Tiekėjas gali rinkti ir naudoti techninę ir susijusią informaciją, surinktą bet kokiu būdu, su Programėle susijusių produkto palaikymo paslaugų metu. Programėlės Tiekėjas gali naudoti šią informaciją tik savo produktų patobulinimui arba tam, kad galėtų teikti Jums individualizuotas paslaugas ar technologijas. Programėlės Tiekėjas gali atskleisti šią informaciją kitiems asmenims, tačiau ne tokiu pavidalu, kuris Jus identifikuotų asmeniškai.


3.Nutraukimas: Licencija galioja 1 metų nuo jos suteikimo dienos, jeigu jos galiojimas nebus nutrauktas Jūsų ar Programėlės Tiekėjo, ir nedelsiant nustoja galios, kai tik Jūs arba Programėlės Tiekėjas nutraukia licenciją apie tai atitinkamai įspėję. Jūsų teisės pagal šią licenciją pasibaigs automatiškai be jokio įspėjimo iš Programėlės Tiekėjo, jeigu Jūs pažeisite bet kurią šios licencijos nuostatą. Nutraukus licenciją, Jūs nebegalėsite naudotis Programėle bet kokiu būdu ir turėsite sunaikinti visas pilnas ar dalines Programėlės kopijas ir bet kokią susijusią dokumentaciją.


4.Trečiųjų šalių medžiaga; nepageidaujamas turinys: Jūs suprantate, pripažįstate ir sutinkate, jog kai kurios Programėlės gali suteikti prieigą prie produktų, paslaugų, interneto turinio ar kitos trečiųjų asmenų medžiagos ir, kad LGE nėra atsakinga už šį trečiųjų šalių turinį. Jūs sutinkate, kad LGE nėra atsakinga už trečiųjų šalių turinio tyrimą ar vertinimą ir už tokio turinio tikslumą. LGE nesuteikia jokių pareiškimų ar garantijų dėl tokio trečiųjų šalių turinio ir neprisiima jokios atsakomybės už trečiųjų šalių turinį. 

Jūs suprantate, pripažįstate ir sutinkate, jog prisijungdami ir naudodami STORE ir Programėles, Jūs galite susidurti su medžiaga, kuri Jūsų nuomone yra atvira ar įžeidžianti, nepadori ar Jums nepageidaujama, apie kurią Jūs galite nebūti iš anksto informuoti. Jūs sutinkate prisiimti visišką riziką už Programėlių atsisiuntimą ir naudojimąsi jomis, o LGE nėra atsakinga už bet kokį turinio pateikimą naudojantis Programėlėmis. 


5.GARANTIJA NESUTEIKIAMA: JŪS AIŠKIAI PATVIRTINATE IR SUTINKATE, KAD PROGRAMĖLĘ NAUDOJATE IŠIMTINAI SAVO PATIES ASMENINE RIZIKA, IR KAD PRIEIGA PRIE LGE PROGRAMĖLĖS YRA PATEIKIAMA JUMS „TOKIA, KOKIA YRA“ IR „TOKIA, KOKIA PRIEINAMA“, NESUTEIKIANT JOKIOS RŪŠIES AR PRIGIMTIES GARANTIJOS. PROGRAMĖLĖS TIEKĖJAS NEGARANTUOJA, KAD PROGRAMĖLĖS NAUDOJIMAS BUS NEPERTRAUKIAMAS AR BE KLAIDŲ. TAIKYTINOS TEISĖS LEIDŽIAMA DIDŽIAUSIA APIMTIMI PROGRAMĖLĖS TIEKĖJAS AIŠKIAI ATSISAKO BET KOKIŲ NUMANOMŲ AR TEISĖS AKTAIS NUSTATYTŲ NUOSTATŲ, SĄLYGŲ IR GARANTIJŲ, ĮSKAITANT TINKAMUMO PARDUOTI, TINKAMUMO ĮPRASTAI AR TAM TIKRAI PASKIRČIAI, NUOSAVYBĖS TEISĖS, TIKSLUMO, ATITIKIMO APRAŠYMUI, PAKANKAMOS KOKYBĖS IR TEISĖS PAŽEIDIMŲ NEBUVIMO GARANTIJAS. PROGRAMĖLĖS TIEKĖJAS NESUTEIKIA JOKIŲ BET KOKIOS RŪŠIES GARANTIJŲ, AIŠKIŲ AR NUMANOMŲ, DĖL BET KURIŲ TREČIŲJŲ ŠALIŲ PROGRAMINĖS ĮRANGOS AR ATVIROJO KODO PROGRAMINĖS ĮRANGOS.


6.ATSAKOMYBĖS APRIBOJIMAS: ŠIUO ATSAKOMYBĖS APRIBOJIMU NEATSISAKOMA IR NEAPRIBOJAMA PROGRAMĖLĖS TIEKĖJO ATSAKOMYBĖ UŽ GYVYBĖS ATĖMIMĄ AR SVEIKATOS SUŽALOJIMĄ, KURIUOS SUKĖLĖ NEATSARGUMAS, UŽ APGAULINGUS PAREIŠKIMUS, AR BET KOKIA KITA ATSAKOMYBĖ, KURIOS NEGALIMA ATSISAKYTI AR APRIBOTI PAGAL TAIKYTINĄ TEISĘ. KIEK LEIDŽIA TAIKYTINA TEISĖ, PROGRAMOS TIEKĖJAS NEBUS LAIKOMAS ATSAKINGU UŽ ATSITIKTINIUS, PASEKMINIUS, NETIESIOGINIUS, SPECIALIUOSIUS AR BAUDŽIAMUOSIUS BET KOKIOS RŪŠIES NUOSTOLIUS, INFORMACIJOS AR DUOMENŲ PRARADIMĄ, NEGAUTAS PAJAMAS, VERSLO PRARADIMĄ AR KITUS FINANSINIUS NUOSTOLIUS, NEPRIKLAUSIMAI NUO TO, AR JIE GRINDŽIAMI SUTARTIES PAŽEIDIMU AR DELIKTU (ĮSKAITANT NEATSARGUMĄ), AR GRIEŽTĄJA PRODUKTO GAMINTOJO ATSAKOMYBE AR KITOKIOS TEORIJOS PAGRINDU, NET JEI PROGRAMOS TIEKĖJAS BUVO INFORMUOTAS APIE TOKIŲ NUOSTOLIŲ ATSIRADIMO GALIMYBĘ IR NET JEI BET KOKS RIBOTAS TEISIŲ GYNIMO BŪDAS LAIKOMAS NEPASIEKUSIU SAVO ESMINIŲ TIKSLŲ. JOKIAIS ATVEJAIS PROGRAMĖLĖS TIEKĖJAS NĖRA ATSAKINGAS JUMS AR BET KURIAI TREČIAJAI ŠALIAI UŽ BET KOKIUS TIESIOGINIUS, NETIESIOGINIUS, BAUDŽIAMUOSIUS, BAUDINIUS, ATSITIKTINIUS, SPECIALIUOSIUS AR PASEKMINIUS NUOSTOLIUS, ATSIRANDANČIUS DĖL BET KOKIOS TREČIŲJŲ ŠALIŲ PROGRAMINĖS ĮRANGOS AR ATVIROJO KODO PROGRAMINĖS ĮRANGOS, NET JEI PROGRAMĖLĖS TIEKĖJAS BUVO INFORMUOTAS APIE TOKIOS ŽALOS AR NUOSTOLIŲ ATSIRADIMO GALIMYBĘ.

JEIGU PAGAL TAIKYTINĄ TEISĘ ŠALIES ATSAKOMYBĖS APRIBOJIMAS PAŽEIDŽIA ŠALIŲ LYGYBĖS PRINCIPĄ IR GALI BŪTI LAIKOMAS NESĄŽININGOMIS SUTARTIES SĄLYGOMIS ARBA JEIGU YRA DRAUDŽIAMA RIBOTI AR PANAIKINTI NUMANOMAS GARANTIJAS, SĄLYGAS, APRIBOTI ATSITIKTINIUS AR PASEKMINIUS NUOSTOLIUS, TAI AUKŠČIAU SUTARTYJE IŠVARDYTI APRIBOJIMAI IR ATSISAKYMAI NETAIKOMI. NORĖDAMI GAUTI DAUGIAU INFORMACIJOS APIE JŪSŲ TURIMAS ĮSTATYMINES TEISES, SUSISIEKITE SU KOMPETENTINGOMIS VIETINĖMIS INSTITUCIJOMIS, PREKYBOS STANDARTŲ ŽINYBA, GYVENTOJŲ KONSULTAVIMO TARNYBA AR PANAŠIA ORGANIZACIJA.


7.Jūs sutinkate neeksportuoti ir nereeksportuoti jokios Programėlės ar susijusios dokumentacijos (ar jų kopijų), jei tai galėtų pažeisti taikytinos teisės normas ar taisykles. Jūs sutinkate laikytis visų taikytinos teisės ir tarptautinės teisės eksporto normų ir taisyklių. Šie įstatymai apima įvairius apribojimus dėl paskirties, galutinių vartotojų ir galutinio vartojimo. Jūs pareiškiate ir užtikrinate, kad Jums nėra uždrausta gauti eksporto prekes ar paslaugas pagal taikytiną teisę ar kitokią taikytiną eksporto teisę.


8.Šiai Programėlės licencinei sutarčiai taikoma teisė tos valstybės, kurioje Jūs įsiregistravote Asocijuoto Nario Paskyroje per Jūsų LGE Produktą, galintį naudoti interneto ryšį, arba kitos valstybės, jeigu dėl to aiškiai susitarta. 


9.Sutikdami su šia Programėlės licencine sutartimi, Jūs sutinkate kad ši sutartis (įskaitant visus įtrauktus ir nurodytus dokumentus) sudaro visą susitarimą tarp Jūsų ir Programėlės Tiekėjo, ir pakeičia visus ankstesnius rašytinius ar žodinius susitarimus Programėlės atžvilgiu, nepaisant tokiuose ankstesniuose susitarimuose numatytų terminų ir sąlygų. Jei Programėlės Tiekėjas negali priverstinai įgyvendinti kokios nors Sutartyje numatytos teisės ar sąlygos, toks neįgyvendinimas nebus laikomas tokios Sutarties teisės ar nuostatos atsisakymu.


PASKUTINĮ KARTĄ ATNAUJINTA: [26/05/2011]]]>
</BBKR_string>