<?xml version="1.0" standalone="yes"?>
<BBKR_string xmlns:xsi="http://www.w3.org/2001/XMLSchema-instance">
<![CDATA[
„LG Apps TV” veikala noteikumi un nosacījumi galalietotājiem

„LG Electronics, Inc.” (turpmāk tekstā saukta „LGE” vai „Mēs”) sveicina Jūs LG Apps TV” veikalā (turpmāk tekstā saukts „STORE”), ar kura starpniecību tā nodrošina Jums, galalietotājam (turpmāk tekstā sauktam „Jūs” vai „galalietotājs”), iespēju piekļūt, pārlūkot, ielādēt, lietot un/vai apmaksāt Pārlūkprogrammas, kas ir paredzētas Jūsu pieredzes paplašināšanai darbībā ar LGE un/vai tās Meitasuzņēmumu ražotām plaša patēriņa elektroniskajām ierīcēm ar piekļuvi interneta tīklam (turpmāk tekstā sauktām „LGE izstrādājumi ar piekļuvi interneta tīklam”). Lūdzam Jūs iepazīsties ar šiem „LG Apps TV” veikala noteikumiem un nosacījumiem galalietotājiem (turpmāk tekstā sauktiem „Līgums”). LAI APSTIPRINĀTU SAVU PIEKRIŠANU ŠĪ LĪGUMA NOTEIKUMIEM, LŪDZU, NOKLIKŠĶINIET UZ „PIEKRĪTU”. JA JŪS ŠIEM NOTEIKUMIEM NEPIEKRĪTAT, LŪDZU, NEKLIKŠĶINIET UZ „PIEKRĪTU” UN NEIZMANTOJIET STORE , KĀ ARĪ NEVEICIET DARBĪBAS, LAI PIEKĻŪTU TAM.

„LGE” var veikt periodiskas izmaiņas šī Līguma tekstā, noteikumu izmaiņas ir spēkā Galalietotājam, noklikšķinot uz „PIEKRĪTU”, ja piekrīt, vai neizmantojot STORE, ja nepiekrīt. Turpinot izmantot piekļuvi STORE Lietojumprogrammām vai turpinot pārlūkot, lejuplādēt, lietot un/vai apmaksāt tās pēc šādu mūsu veiktu izmaiņu publicēšanas, Jūs piekrītat Līgumam ar tajā veiktajām izmaiņām. Mēs varam jebkurā laikā veikt izmaiņas, ierobežot piekļuvi STORE vai jebkurai Lietojumprogrammai un apturēt vai pārtraukt to darbību. 

„LGE” respektē tās galalietotāju privātumu. Lūdzam Jūs veltīt dažas minūtes laika STORE konfidencialitātes politikas apraksta caurskatīšanai. [http://lv.lgappstv.com/appspc/footer/footer/movePrivacyView.lge]. 

LAI JŪS VARĒTU IZMANTOT STORE PAKALPOJUMUS VAI PIEKĻŪT TAM, JUMS IR JĀBŪT VISMAZ 14 (ČETRPADSMIT) GADUS VECAM/VECAI. JA JŪS ESAT VISMAZ 14 GADUS VECS/VECA, BET JAUNĀKS/JAUNĀKA PAR 18 GADIEM, STORE PAKALPOJUMU IZMANTOŠANAI VAI PIEKĻUVEI TAM, JUMS IR NEPIECIEŠAMS SAŅEMT ATĻAUJU NO JŪSU VECĀKIEM VAI LIKUMĪGĀ AIZBILDŅA. 

ATTIECĪBĀ UZ STORE PAKALPOJUMU IZMANTOŠANU NO JŪSU PUSES, JŪSU VEIKTU PRODUKTU IEGĀDI (KATRS NO TIEM SAUKTS PAR „LIETOJUMPROGRAMMU”) STORE UN ŠĀDU LIETOJUMPROGRAMMU IZMANTOŠANU NO JŪSU PUSES TIEK PIEMĒROTI ZEMĀK IZKLĀSTĪTIE NOTEIKUMI UN NOSACĪJUMI. PIRMS STORE PAKALPOJUMU IZMANTOŠANAS, IELĀDĒŠANAS NO TĀ VAI CITĀDAS PIEKĻŪŠANAS STORE VAI LIETOJUMPROGRAMMAI, ABIEM IZMANTOJOT „LGE” IZSTRĀDĀJUMU AR PIEKĻUVI INTERNETA TĪKLAM, LŪDZAM JŪS RŪPĪGI IEPAZĪTIES AR ŠĪ LĪGUMA NOTEIKUMIEM. AR STORESTARPNIECĪBU NODROŠINĀTĀS LIETOJUMPROGRAMMAS JUMS, SĀKOTNĒJAM GALALIETOTĀJAM, UZ LICENCES PAMATA IZSNIEDZ LIETOJUMPROGRAMMAS PIEGĀDĀTĀJS (TURPMĀK TEKSTĀ SAUKTS „LIETOJUMPROGRAMMAS PIEGĀDĀTĀJS”) VIENĪGI JŪSU PERSONĪGAI LIETOŠANAI, KĀ IZKLĀSTĪTS ZEMĀK, UN SASKAŅĀ AR PIEMĒROJAMO GALALIETOTĀJU LIETOJUMPROGRAMMAS LICENCES LĪGUMU. JA JŪS NEPIEKRĪTAT ŠĪ LĪGUMA NOTEIKUMIEM UN NOSACĪJUMIEM, LŪDZAM JŪS NEIZMANTOT STORE PAKALPOJUMUS, NEIELĀDĒT LIETOJUMPROGRAMMAS NO TĀ UN NEMĒĢINĀT KĀ CITĀDI PIEKĻŪT STORE.


1.STORE lietotāja konts 

Jūs varat reģistrēties vienīgi Asociētā dalībnieka kontā, ko Jūsu valstī nodrošina LGE izstrādājums ar piekļuvi interneta tīklam. 

Asociētie dalībnieki: Asociētie dalībnieki ir lietotāji, kas reģistrējas un izveido kontu (turpmāk tekstā saukts „Asociētā dalībnieka konts” vai „Konts”), izmantojot LGE izstrādājumu ar piekļuvi interneta tīklam. Katrs Asociētais dalībnieks izveido konta identifikatoru un paroli, ko var izmantot piekļūšanai STORE, bezmaksas lietojumprogrammu ielādēšanai un izmantošanai. Tomēr Asociētie dalībnieki nevarēs ielādēt Maksas lietojumprogrammas - lietojumprogrammas, kuru ielādēšanai ir nepieciešams samaksāt noteiktu naudas summu. Asociētā dalībnieka konta izveidošanai no Jums reģistrācijas ietvaros var tikt pieprasīts sniegt par sevi noteiktu informāciju (Jūsu personas datus vai kontaktinformāciju). Neizpaudiet sava Asociētā dalībnieka konta informāciju citām personām. Jūs esat vienpusēji atbildīgs par sava Asociētā dalībnieka konta konfidencialitāti un drošību un par visām darbībām, kas notiek Jūsu Asociētā dalībnieka kontā vai caur to. 

Kā asociētais dalībnieks Jūs piekrītat:

•Uzņemties vienpusēju atbildību par visiem ar Asociētā dalībnieka kontu saistītajiem pārkāpumiem (un „LGE” nav par tiem atbildīgs Jums vai trešajām pusēm); 
•Izveidojot Asociētā dalībnieka kontu, Jūs piekrītat sniegt precīzu un pilnīgu informāciju; 
•Nodrošināt, lai Jūsu sniegtā informācija būtu precīza un pilnīga; un 
•Nekavējoties paziņot „LGE” par jebkuru pārkāpumu saistībā ar Jūsu Asociētā dalībnieka kontu.

Asociētie dalībnieki var veikt izmaiņas lietotāja personas informācijā vai dzēst Asociētā dalībnieka kontu, sazinoties ar STORE LGE Asociēto dalībnieku Konta menedžeri [http://lv.lgappstv.com]. Asociētie dalībnieki nevar iegādāties Maksas lietojumprogrammas. 


2.Veicināšanas pasākumi un kuponi 

„LGE” vai citas trešās puses var periodiski piedāvāt veicināšanas pasākumus, kuponus vai naudas prēmijas, kas ļauj Jums iegādāties Lietojumprogrammas ar noteiktu samaksas apjomu. Noteikumi šādu piedāvājumu izmantošanai tiks publicēti līdz ar attiecīgā piedāvājuma izteikšanu. 


3.STORE un Lietojumprogrammu izmantošana; Piekļuve 

Jūs piekrītat izmantot STORE un Lietojumprogrammas tikai personiskai, nekomerciālai lietošanai. Ja „LGE” Jums nav devusi skaidru rakstisku atļauju, kas paredz citu kārtību, Jūs apņematies piekļuvei vai mēģinājumos piekļūt STORE izmantot vienīgi LGE nodrošināto lietotāja saskarni vai programmatūru. Jūs apņematies neveikt nekādas izmaiņas saskarnē vai programmatūrā un neizmantot modificētas programmatūras versijas neatkarīgi no mērķiem, ieskaitot nesankcionētu piekļuvi STORE. Jūs nedrīkstat veikt STORE vai no STORE lejuplādēto Lietojumprogrammu koda inženierizpēti, dekompilēt vai izjaukt STORE vai no tā lejuplādētās Lietojumprogrammas, izņemot apmēru, kādā piemērojamos likumos ir skaidri atļauts veikt šādas darbības, un vienīgi šādā apmērā. 

Izņemot zemāk noteikto citu kārtību, Jūs nedrīkstat veikt Lietojumprogrammas modifikācijas vai izmaiņas tajā, un drīkstat lietot Lietojumprogrammu vienīgi augstāk šajos noteikumos skaidri aprakstītajā veidā un atbilstoši attiecīgās Lietojumprogrammas Galalietotāja licences līgumam (angliski – GLL), ja tādi ir paredzēti. Jūs apņematies neiesaistīties darbībās, kas kaitē vai izjauc STORE darbību, caur Lietojumprogrammu vai ar kāda cita ar „LGE” izstrādājuma ar pieslēgumu interneta tīklam vai ar STORE saistīta servera, tīkla, servisa vai tīmekļa vietnes starpniecību nodrošinātu darbību. 

Lai piekļūtu STORRE un veiktu ielādes no tā, minimāli ir nepieciešams „LGE” izstrādājums ar pieslēgumu interneta tīklam un savienojums ar interneta tīklu. Jūs nevarēsiet piekļūt Maksas lietojumprogrammām un ielādēt tās no STORE savā mītnes valstī bez LGE izstrādājuma ar piekļuvi interneta tīklam un Interneta tīkla savienojuma. Turklāt, lai Jūs varētu izmantot noteiktas Lietojumprogramas, var būt nepieciešams savienojums ar interneta tīklu. 


4.LGE tiesības 

LGE patur tiesības pēc vienpusēja ieskata pievienot, slēgt, liegt pieeju STORE, bloķēt to vai veikt tajā izmaiņas, kā arī pievienot, izņemt, liegt pieeju, bloķēt iepriekš no STORE Jūsu ierīcē ielādētas Lietojumprogrammas, vai attālināti veikt tajās izmaiņas, ieskaitot saistībā ar izmaiņām ar trešajām pusēm noslēgtu saistību vai ierobežojumu ietvaros, gadījumos, kad Lietojumprogrammas piegādātājs pieļāvis pārkāpumus ar LGE noslēgtā Līguma ietvaros, vai uz tiesas nolēmuma pamata. LGE pēc vienpusēja ieskata un bez iepriekšēja brīdinājuma vai atbildības uzņemšanās var ierobežot STORE vai no STORE ielādētu Lietojumprogrammu funkciju vai daļu lietojumu vai piekļuvi tām. Ja LGE izņems, atslēgs Lietojumprogrammu vai kā citādi bloķēs piekļuvi tai, Jums būs jāsazinās ar Lietojumprogrammas piegādātāju, lai saņemtu informāciju par turpmāk veicamajām darbībām. 

LGE ir tiesības, bet nav pienākuma uzraudzīt Jūsu iesniegtos vai citādi STORE vai Lietojumprogrammās pieejamos materiālus, izmeklēt pieteiktus vai šķietamus šī Līguma noteikumu pārkāpuma gadījumus, un pēc LGE vienpusēja ieskata veikt pienācīgus pasākumus, bez ierobežojuma, ieskaitot Kontu darbības apturēšanu vai to slēgšanu šī līguma ietvaros. Ja Jūsu Konta darbība ir apturēta, Jūs nevarat pārtraukt sava Konta darbību līdz brīdim, kad Jūsu Konta darbība pēc vienpusēja LGE ieskata tiek atjaunota. 


5.Intelektuālā īpašuma tiesības

Jūs piekrītat, ka STORE un STORE pieejamās Lietojumprogrammas, ieskaitot, bet neaprobežojoties ar grafisko noformējumu, redakcionālu saturu, skaņu ierakstu fragmentiem, video ierakstu fragmentiem un programmatūru, satur informāciju par īpašuma tiesībām un materiālus, kas ir LGE, Lietojumprogrammu piegādātāju vai citu trešo personu īpašums. Izņemot gadījumus, kas skaidri norādīti attiecīgajā licencē vai savstarpēji saskaņoti rakstveidā, nedz Jūs, nedz kāda cita persona, kas rīkojas Jūsu vārdā, attiecībā uz STORE vai Lietojumprogrammu saturu neiegūst jebkādas intelektuālā īpašuma tiesības vai citas īpašumtiesības, ieskaitot patentus, dizaina projektus, preču zīmes, autortiesības vai tirdzniecības noslēpumus. 


6.Trešo pušu materiāli un Nepieņemams saturs

Jūs apliecināt, ka saprotat, atzīstat un piekrītat tam, ka noteiktas Lietojumprogrammas var nodrošināt pieeju izstrādājumiem, pakalpojumiem, tīmekļa saturam vai citiem trešo personu materiāliem, un ka LGE nav atbildīga par šādu trešo personu izvietotu saturu. Jūs piekrītat, ka LGE” nav atbildīga par trešo personu izvietota satura pārbaudīšanu vai izvērtēšanu, vai par šāda satura precizitāti. LGE nesniedz nekādus apliecinājumus vai garantijas attiecībā uz šādu trešo personu izvietoto saturu, kā arī neuzņemas nekādu atbildību saistībā ar to. 

Jūs apliecināt, ka saprotat, atzīstat un piekrītat tam, ka, piekļūstot un izmantojot STORE un Lietojumprogrammas, Jūs varat sastapties ar materiālu, kas Jums var šķist pārāk atklāts, aizskarošs, nepiedienīgs vai nepieņemams, un ka Jūs varat nesaņemt iepriekšēju brīdinājumu par šādu materiālu. Jūs piekrītat, ka uzņematies vienpusēju risku par Lietojumprogrammas ielādēšanu un lietošanu, un LGE nebūs atbildīga pret Jums par ietekmi, ko var radīt šādas Lietojumprogrammas.


7.Lietotāju recenzijas

LGE var atļaut lietotājiem publicēt STORE Lietojumprogrammu recenzijas. Šādās recenzijās ir izteikti vienīgi to autoru uzskati, un tās neatspoguļo LGE viedokli. LGE nesniedz nekādus apliecinājumus vai garantijas par šādu recenziju precizitāti vai pilnīgumu. Jūs piekrītat, ka LGE nebūs atbildīga pret Jums, ja saistībā ar lēmumu ielādēt vai lietot kādu Lietojumprogrammu Jūs paļausieties uz lietotāju recenzijām. LGE patur tiesības, bet tai nav pienākuma dzēst recenzijas, kuras LGE jebkādu iemeslu dēļ uzskata par nebūtiskām vai citādi nepiemērotām. 

Publicējot recenziju, Jūs ar šo bez autoratlīdzības piešķirat LGE neatsaucamu licenci uz 140 (viens simts četrdesmit) gadiem, derīgu visā pasaulē, nododamu un licencējamu tālāk citām personām, radīt, lietot, pārdot, realizēt, reproducēt attiecīgo recenziju, izmantot to atvasinājumu radīšanai, izplatīt, izpildīt un attēlot to jebkādā veidā un jebkādos nolūkos. Jūs apliecināt, ka Jūsu personīgā identificējamā informācija var tikt saistīta ar Jūsu recenziju, ja vien Jūsu recenzija nav publicēta anonīmi. Publicējot recenziju, Jūs piekrītat neizlikt, nepublicēt un nepārraidīt materiālus, kas i) ir nepatiesi vai maldinoši, ii) ceļ neslavu; iii) pārkāpj citu personu tiesības uz privātumu; iv) ir neķītri, pornogrāfiski vai aizskaroši; v) sludina fanātiskus uzskatus, rasismu, pauž naidu pret kādu personu vai to grupu vai rada tai kaitējumu; vi) pārkāpj citu tiesības, ieskaitot, bet neaprobežojoties ar intelektuālā īpašuma tiesībām; vai vii) pārkāpj noteikumus vai mudina uz tādām darbībām, kas var radīt spēkā esošo normatīvo aktu pārkāpumu vai izraisīt civiltiesiskās atbildību. 


8.Kompensācija

Jūs apņematies maksimālajā ar likumu atļautajā apmērā aizstāvēt LGE, tās direktorus, amatpersonas, darbiniekus, meitasuzņēmumus un pārstāvjus, atlīdzināt tiem zaudējumus un atbrīvot tos no atbildības saistībā ar visām un jebkurām prasībām, kas rodas saistībā ar šī Līguma pārkāpšanu, STORE lietošanu vai no STORE ielādētu Lietojumprogrammu lietošanu no Jūsu puses. 


9. Garantija un saistību atrunas 

IZŅEMOT GADĪJUMUS, KAS VAR BŪT PAREDZĒTI JAUNIEGĀDĀTU IERĪČU GARANTIJAS IETVAROS, UN MAKSIMĀLAJĀ AR PIEMĒROJAMO LIKUMU ATĻAUTAJĀ APMĒRĀ, JŪS AR ŠO SKAIDRI APLIECINĀT UN PIEKRĪTAT, KA VISS AR STORE, STORE PĀRDOTAS VAI AR TĀ STARPNIECĪBU IZPLATĪTAS LIETOJUMPROGRAMMAS LIETOŠANU SAISTĪTAIS RISKS VIENPUSĒJI GULSTAS UZ JUMS, UN PIEKRĪTAT, KA JŪS TIEKAT NODROŠINĀTS AR PIEKĻUVI STORE TĀ „ESOŠAJĀ STĀVOKLĪ” UN PĒC PRINCIPA „JA IR PIEEJAMS”, BEZ JEBKĀDA VEIDA VAI RAKSTURA GARANTIJĀM. LGE NEGARANTĒ, KA STORE BŪS PASTĀVĪGI PIEEJAMS LIETOŠANAI VAI BEZ KĻŪMĒM. PIEMĒROJAMAJĀ LIKUMĀ PAREDZĒTAJĀ MAKSIMĀLAJĀ APMĒRĀ LGE UN TĀS PIEGĀDĀTĀJI SKAIDRI ATSAKĀS NO JEBKĀDIEM NETIEŠIEM VAI LIKUMĀ PAREDZĒTIEM NOTEIKUMIEM, NOSACĪJUMIEM VAI GARANTIJĀM, IESKAITOT TĀS, KAS ATTIECAS UZ PIEMĒROTĪBU TIRDZNIECĪBAI, LIETOŠANAI NOTEIKTAM MĒRĶIM, ATBILSTĪBU NOSAUKUMAM, PRECIZITĀTI UN ATBILSTĪBU APRAKSTAM, APMIERINOŠU KVALITĀTI UN PĀRKĀPUMU NERADĪŠANU. LGE NESNIEDZ NEKĀDAS TIEŠAS VAI NETIEŠAS GARANTIJAS ATTIECĪBĀ UZ TREŠO PERSONU PROGRAMMATŪRU VAI ATVĒRTĀ KODA PROGRAMMATŪRU. VISA TREŠO PERSONU PROGRAMMATŪRA UN ATVĒRTĀ KODA PROGRAMMATŪRA TIEK NODROŠINĀTA TO „ESOŠAJĀ STĀVOKLĪ”, BEZ JEBKĀDA VEIDA GARANTIJĀM NO LGE PUSES. 


10. Atbildības ierobežošana 

LGE, TĀS DIREKTORI, AMATPERSONAS, DARBINIEKI, MEITASUZŅĒMUMI, PĀRSTĀVJI DARBUZŅĒMĒJI, PILNVAROTĀJI VAI LICENCES DEVĒJI AR PIEMĒROJAMO LIKUMU ATĻAUTAJĀ MAKSIMĀLAJĀ APMĒRĀ UN NE PIE KĀDIEM APSTĀKĻIEM NAV ATBILDĪGI PAR JEBKĀDA VEIDA NEJAUŠIEM, SECĪGIEM, NETIEŠIEM, ĪPAŠIEM ZAUDĒJUMIEM VAI ZAUDĒJUMIEM SODA NAUDAS PIEMĒROŠANAS DĒĻ, INFORMĀCIJAS VAI DATU ZUDUMU, PEĻŅAS ZUDUMU, TIRGUS DAĻAS ZUDUMU VAI CITIEM FINANSIĀLIEM ZAUDĒJUMIEM, KAS RODAS NO VAI SAISTĪBĀ AR LICENCI, SAISTĪBĀ AR STORE VAI NO STORE IELĀDĒTO LIETOJUMPROGRAMMU LIETOŠANU UZ LĪGUMA, DELIKTA PAMATA (IESKAITOT NOLAIDĪBU), NO TIEŠAS ATBILDĪBAS PAR IZSTRĀDĀJUMU VAI UZ CITAS JURIDISKAS KVALIFIKĀCIJAS PAMATA ARĪ TAD, JA LGE IR INFORMĒTA PAR ŠĀDU ZAUDĒJUMU RAŠANĀS IESPĒJAMĪBU, UN ARĪ TAD, JA IEROBEŽOTA APMĒRA TIESĪBU AIZSARDZĪBAS LĪDZEKĻU IZMANTOŠANA NAV ĻĀVUSI SASNIEGT TO GALVENO MĒRĶI. LGE NEKĀDĀ GADĪJUMĀ NAV ATBILDĪGA PRET JUMS VAI TREŠAJĀM PERSONĀM PAR TIEŠIEM, NETIEŠIEM ZAUDĒJUMIEM, ZAUDĒJUMIEM SODA NAUDAS, SODA PIEMĒROŠANAS DĒĻ, NEJAUŠIEM, ĪPAŠIEM VAI SECĪGIEM ZAUDĒJUMIEM, KAS RODAS SAISTĪBĀ AR KĀDU LIETOJUMPROGRAMMU VAI ATVĒRTĀ KODA PROGRAMMATŪRU, ARĪ TAD, JA LGE IR IEPRIEKŠ INFORMĒTA PAR ŠĀDA BOJĀJUMU VAI ZAUDĒJUMU RAŠANĀS IESPĒJAMĪBU. 

Ja saskaņā ar valstī piemērojamo likumdošanu pušu atbildības ierobežošana ir pretrunā pušu vienlīdzības principam un tas tiek uzskatīts kā netaisnīgs līguma noteikums vai nav atļauts izslēgt vai ierobežot netiešās garantijas, noteikumus vai nosacījumus, vai ierobežot nejaušus vai izrietošus zaudējumus attiecīgie šajā Līgumā minētie ierobežojumi un atrunas nav piemērojamas. Lai saņemtu sīkāku informāciju par likumā paredzētajām tiesībām, lūdzu, sazinieties ar vietējām varas iestādēm, tirdzniecības standartu departamentu, iedzīvotāju konsultāciju biroju vai līdzvērtīgu organizāciju. 


11.Līguma termiņš un darbības izbeigšana

Līguma darbības termiņš ir 1 no tā noslēgšanas brīža ja puses to nav izbeigušas pirms termiņa. Šis līgums ir spēkā no tā noslēgšanas brīža un ir piemērojams kamēr Lietojumprogrammas kopijas un ar to saistītā dokumentācija tiek izmantota. Ja Jūs pārkāpsiet šī Līguma noteikumus, LGE” var izbeigt Līguma darbību pilnībā vai daļēji, liedzot Jums Lietojumprogrammas vai STORE lietošanu. Jūs varat pārtraukt šī Līguma darbību jebkurā laikā, anulējot savu Kontu, ar nosacījumu, ka Jūsu Konta darbība nav apturēta, un ar nosacījumu, ka noteikumi attiecībā uz katras Lietojumprogrammas izmantošanu no Jūsu puses paliek spēkā līdz brīdim, kad Jūs būsiet iznīcinājis visas šādas Lietojumprogrammas kopijas un ar to saistīto dokumentāciju. LGE papildus patur tiesības jebkurā laikā un jebkura iemesla dēļ, Jūs par to iepriekš brīdinot vai arī nebrīdinot, veikt izmaiņas STORE (vai jebkurā tā daļā vai saturā), apturēt vai pārtraukt tā darbību, un LGE nebūs atbildīga pret Jums vai trešajām personām gadījumā, ja tā izmantos šādas tiesības. 


12.Dažādi noteikumi 

a.Piemērojamie likumi: Šī Līguma darbība tiek regulēta saskaņā ar tās valsts likumdošanu, kuras teritorijā Jūs esat reģistrējis Asociētā dalībnieka kontu, izmantojot šajā Līgumā noteikto LGE izstrādājumi ar piekļuvi interneta tīklam.

b.Eksporta ierobežojumi: Jūs piekrītat neveikt Lietojumprogrammu vai tās pavadošās dokumentācijas (vai to kopiju) eksportēšanu vai reeksportēšanu veidā, kas pārkāpj piemērojamos normatīvos aktus. Jūs piekrītat ievērot visus piemērojamos likumus un starptautiskos eksporta likumus un noteikumus. Minētie likumi ietver aizliegumus attiecībā uz galamērķiem, galalietotājiem un galalietojuma veidiem. Jūs apliecināt un garantējat, ka piemērojamo likumu vai citu piemērojamu eksporta likumu ietvaros Jums nav aizliegts saņemt eksporta sūtījumus vai pakalpojumus.

c.Līguma punktu nodalāmība: Gadījumā, ja kāds no Līguma punktiem tiek atzīts par spēkā neesošu, nelikumīgu vai nepiemērojamu, tad tas nekādā veidā neietekmēs vai nemazinās atlikušo punktu spēkā esamību, likumību un piemērošanu. 

d.Līguma izpildes uzraudzība: LGE patur tiesības spert jebkādus soļus, ko tā uzskata par saprātīgi nepieciešamiem vai piemērotiem, lai panāktu jebkuras šī Līguma daļas izpildīšanu un/vai pārliecinātos par tās ievērošanu. Jūs piekrītat, ka LGE ir tiesības, neuzņemoties atbildību pret Jums, atklāt likumsargājošajām iestādēm, valsts amatpersonām un/vai trešajām pusēm jebkuru informāciju saistībā ar STORE lietošanu no Jūsu puses, kas pēc LGE ieskata ir pamatoti nepieciešams vai piemērots, lai panāktu jebkuras šī Līguma daļas izpildīšanu un/vai pārliecinātos par tās ievērošanu. 

e.Strīdu izšķiršanas kārtība: Visi strīdi, prasības vai domstarpības, kas izriet no vai attiecas uz šo Līgumu, vai tā pārkāpumu, izbeigšanu, piemērošanu, skaidrojumu vai spēkā esamību, ieskaitot apmēru un piemērotības noteikšanu tiek izskatīti tiesā saskaņā ar attiecīgās valsts likumdošanu, kuras likumi saskaņā ar šo Līgumu piemērojami. 

f.Līguma nedalāmība: Pieņemot šo Līgumu, Jūs piekrītat, ka Līgums (ieskaitot visus tajā iekļautos vai atsauces veidā minētos dokumentus) satur visu starp Jums un LGE noslēgto vienošanos un aizstāj visas iepriekšējās rakstiskās vai mutiskās vienošanās attiecībā uz STORE un visām Lietojumprogrammām neatkarīgi no šādu iepriekš noslēgtu vienošanos noteikumiem vai nosacījumiem. Ja LGE nepiemēro kādu šajā Līgumā paredzētu normu vai tiesības, tas nav uzskatāms par atteikšanos no šādas normas vai tiesībām. 

Ja Jums saistībā ar STORE rodas kādas neskaidrības vai jautājumi, lūdzu, apmeklējiet [https://lv.lgappstv.com/appspc/support/support/secure.moveQnaRegView.lge]. Lūdzu ņemiet vērā, ka LGE nenodrošina Lietojumprogrammu atbalstu, un šajā sakarā Jums ir jāsazinās tieši ar Lietojumprogrammas piegādātāju. 


PĒDĒJIE LABOJUMI VEIKTI: [26/05/2011]




LIETOJUMPROGRAMMAS LICENCES LĪGUMS

ZEMĀK IZKLĀSTĪTIE NOTEIKUMI UN NOSACĪJUMI ATTIECAS UZ KATRAS LIETOJUMPROGRAMMAS LIETOJUMU, KO JŪS IELĀDĒJAT NO STORE (TURPMĀK TEKSTĀ SAUKTA „LIETOJUMPROGRAMMA”), UN TIE PAPILDINA STORE GALALIETOTĀJA NOTEIKUMUS UN NOSACĪJUMUS. PIRMS LIETOJUMPROGRAMMAS LIETOŠANAS LŪDZAM JŪS UZMANĪGI IEPAZĪTIES AR ŠĪ LĪGUMA SATURU. 

Jūs apliecināt, ka ar šo Līgumu piešķirto licenci Jums ir piešķīris Lietojumprogrammas piegādātājs (turpmāk tekstā „Lietojumprogrammas piegādātājs”), nevis „LG Electronics, Inc.” (turpmāk tekstā „LGE”). Ja Lietojumprogrammas piegādātājs kopā ar Lietojumprogrammu nodrošina Galalietotāja licences līgumu (angliski – GLL), tad tās noteikumi aizstāj šī Lietojumprogrammas licences līguma noteikumus. Jebkādiem papildus vai atšķirīgiem noteikumiem, kas tiek iekļauti šādā starp Jums un Lietojumprogrammas piegādātāju noslēgtā GLL, ir prioritāte pār šī Lietojumprogrammas licences līguma noteikumiem. 

Jūs apliecināt un piekrītat, ka LGE ir šī Lietojumprogrammas licences līguma, kā arī GLL, ja tāds ir noslēgts, labuma guvējs - trešā persona. Jūs apliecināt un piekrītat, ka LGE ir tiesības (un tiks uzskatīts, ka tā ir pieņēmusi šādas tiesības) kā šo līgumu labuma guvējam – trešajai personai panākt, lai Jūs ievērotu šādu licenci. 


1. Licences piešķiršana: Ar šo Līgumu Jums tiek piešķirta ierobežota apjoma licence bez tālākas nodošanas tiesībām Lietojumprogrammas lietošanai jebkurā LGE izstrādājumā ar pieslēgumu interneta tīklam un STORE Galalietotāja noteikumos un nosacījumos paredzētajā veidā. Jūs nedrīkstat Lietojumprogrammu iznomāt, izīrēt, aizdot, pārdot, pārizplatīt vai nodot licenci trešajām personām. Jūs nedrīkstat veikt Lietojumprogrammas koda inženierizpēti, dekompilēt vai izjaukt to, izņemot apmērā, kādā piemērojamie likumi skaidri atļauj veikt šādas darbības, un vienīgi šādā apmērā. Jebkādi mēģinājumi veikt šādas darbības ir Lietojumprogrammas piegādātāja tiesību pārkāpums. Ja Jūs pārkāpsiet šo ierobežojumu, Jūs var saukt pie atbildības un piedzīt no Jums zaudējumus. Licences noteikumi nosaka kārtību, kādā tiek nodrošināti Lietojumprogrammas piegādātāja piedāvātie atjauninājumi, kas aizstāj un/vai papildina sākotnējo Lietojumprogrammu, izņemot gadījumu, kad šādu atjauninājumu papildina atsevišķa licence, un šajā gadījumā spēkā ir attiecīgās licences noteikumi. Attiecībā uz Lietojumprogrammu Lietojumprogrammas piegādātājs patur visas tiesības, kas nav Jums skaidri piešķirtas šī Lietojumprogrammas licences līguma ietvaros. Licence tiek piešķirta valstī, kurā Jūs esat Jūs esat reģistrējis Asociētā dalībnieka kontu, izmantojot šajā Līgumā noteikto LGE izstrādājumi ar piekļuvi interneta tīklam vai citā valstī, ja puses skaidri par to ir vienojušās.


2.Piekrišana datu lietošanai: Jūs piekrītat, ka Lietojumprogrammas piegādātājs Lietojumprogrammas produkta atbalsta pakalpojumu ietvaros var vākt un izmantot tehnisko un saistīto informāciju neatkarīgi no tās iegūšanas veida. Lietojumprogrammas piegādātājs var izmantot šo informāciju vienīgi nolūkā uzlabot savus izstrādājumus vai Jūsu nodrošināšanai ar individuāli pielāgotiem pakalpojumiem vai tehnoloģijām. Lietojumprogrammas piegādātājs var izpaust šo informāciju citām personām, bet nedrīkst to darīt veidā, kas ļauj personīgi identificēt Jūs. 


3.Licences darbības izbeigšana: Licence ir spēkā uz 1 gadiem no tās piešķiršanas brīža un tā nekavējoties zaudē spēku, kad Jūs vai Lietojumprogrammas piegādātājs ar paziņojumu ir izbeidzis tās darbību. Ja Jūs neievērojat kādu šīs licences noteikumu punktu vai punktus, Jūsu tiesības šīs licences ietvaros izbeidzas automātiski, bez atsevišķa brīdinājuma no Lietojumprogrammas piegādātāja puses. Licences darbības izbeigšanas gadījumā Jums ir jāpārtrauc lietot Lietojumprogrammu jebkādā veidā un jāiznīcina visas daļējās vai pilnās Lietojumprogrammas kopijas, ieskaitot to pavadošo dokumentāciju. 


4.Trešo pušu materiāli; Nepieņemams saturs: Jūs apliecināt, ka saprotat, atzīstat un piekrītat tam, ka noteiktas Lietojumprogrammas var nodrošināt pieeju izstrādājumiem, pakalpojumiem, tīmekļa saturam vai citiem trešo personu materiāliem, un ka LGE nav atbildīga par šādu trešo personu izvietoto saturu. Jūs piekrītat, ka LGE nav atbildīga par trešo personu izvietotā satura pārbaudīšanu vai izvērtēšanu, vai par šī satura precizitāti. LGE nesniedz nekādus apliecinājumus vai garantijas attiecībā uz šādu trešo personu izvietotu saturu, kā arī neuzņemas nekādu atbildību saistībā ar to. 

Jūs apliecināt, ka saprotat, atzīstat un piekrītat tam, ka, piekļūstot Lietojumprogrammām STORE un ielādējot tās, Jūs varat sastapties ar materiālu, kas Jums var šķist pārāk atklāts, aizskarošs, nepiedienīgs vai nepieņemams, un ka Jūs varat nesaņemt iepriekšēju brīdinājumu par šādu materiālu. Jūs piekrītat, ka uzņematies visu atbildību par jebkuras Lietojumprogrammas ielādēšanu un lietošanu, un LGE nebūs atbildīga pret Jums par ietekmi, ko var radīt šādas Lietojumprogrammas. 


5.PUNKTS PAR GARANTIJU NESNIEGŠANU: JŪS AR ŠO SKAIDRI APLIECINĀT UN PIEKRĪTAT, KA VISS AR LIETOJUMPROGRAMMAS LIETOŠANU SAISTĪTAIS RISKS VIENPUSĒJI GULSTAS UZ JUMS, UN PIEKRĪTAT, KA PIEKĻUVE LIETOJUMPROGRAMMĀM TIEK NODROŠINĀTA TO „ESOŠAJĀ STĀVOKLĪ” UN PĒC PRINCIPA „JA IR PIEEJAMS”, BEZ JEBKĀDA VEIDA VAI RAKSTURA GARANTIJĀM. LIETOJUMPROGRAMMAS PIEGĀDĀTĀJS NEGARANTĒ, KA LIETOJUMPROGRAMMAS LIETOŠANA BŪS BEZ TRAUCĒJUMIEM VAI BEZ KĻŪMĒM. PIEMĒROJAMAJĀ LIKUMĀ PAREDZĒTAJĀ MAKSIMĀLAJĀ APMĒRĀ LIETOJUMPROGRAMMAS PIEGĀDĀTĀJS SKAIDRI ATSAKĀS NO JEBKĀDIEM NETIEŠIEM VAI LIKUMĀ PAREDZĒTIEM NOTEIKUMIEM, NOSACĪJUMIEM VAI GARANTIJĀM, IESKAITOT TĀS, KAS ATTIECAS UZ PIEMĒROTĪBU TIRDZNIECĪBAI , LIETOŠANAI NOTEIKTAM MĒRĶIM, ATBILSTĪBU NOSAUKUMAM, PRECIZITĀTI UN ATBILSTĪBU APRAKSTAM, APMIERINOŠU KVALITĀTI UN PĀRKĀPUMU NERADĪŠANU. LIETOJUMPROGRAMMAS PIEGĀDĀTĀJS NESNIEDZ NEKĀDAS TIEŠAS VAI NETIEŠAS GARANTIJAS ATTIECĪBĀ UZ TREŠO PUŠU PROGRAMMATŪRU VAI ATVĒRTĀ KODA PROGRAMMATŪRU. 


6.ATBILDĪBAS IEROBEŽOŠANA: NEKAS NO ŠAJĀ PUNKTĀ PAR ATBILDĪBAS IEROBEŽOŠANU TEIKTĀ NEIEROBEŽO VAI NEIZSLĒDZ LIETOJUMPROGRAMMAS PIEGĀDĀTĀJA ATBILDĪBU PAR NĀVES IESTĀŠANOS VAI MIESAS BOJĀJUMU RAŠANOS NOLAIDĪBAS DĒĻ, PAR KRĀPNIECISKIEM APLIECINĀJUMIEM VAI CITA VEIDA ATBILDĪBU, KAS NAV IEROBEŽOJAMA VAI IZSLĒDZAMA PIEMĒROJAMU LIKUMU IETVAROS. LIETOJUMPROGRAMMAS PIEGĀDĀTĀJS AR PIEMĒROJAMO LIKUMU ATĻAUTAJĀ MAKSIMĀLAJĀ APMĒRĀ NAV ATBILDĪGS PAR JEBKĀDA VEIDA NEJAUŠIEM, SECĪGIEM, NETIEŠIEM, ĪPAŠIEM ZAUDĒJUMIEM VAI ZAUDĒJUMIEM SODA PIEMĒROŠANAS DĒĻ, INFORMĀCIJAS VAI DATU ZUDUMU, PEĻŅAS ZUDUMU, TIRGUS DAĻAS ZUDUMU VAI CITIEM FINANSIĀLIEM ZAUDĒJUMIEM, KAS RODAS NO VAI SAISTĪBĀ AR LICENCI VAI LIETOJUMPROGRAMMAS LIETOŠANU UZ LĪGUMA, DELIKTA PAMATA (IESKAITOT NOLAIDĪBU), NO TIEŠAS ATBILDĪBAS PAR IZSTRĀDĀJUMU VAI UZ CITAS JURIDISKAS KVALIFIKĀCIJAS PAMATA ARĪ TAD, JA LIETOJUMPROGRAMMAS PIEGĀDĀTĀJS IR IEPRIEKŠ INFORMĒTS PAR ŠĀDU ZAUDĒJUMU RAŠANĀS IESPĒJAMĪBU, UN ARĪ TAD, JA IEROBEŽOTA APMĒRA TIESĪBU AIZSARDZĪBAS LĪDZEKĻU IZMANTOŠANA NAV ĻĀVUSI SASNIEGT TO GALVENO MĒRĶI. LIETOJUMPROGRAMMAS PIEGĀDĀTĀJS NEKĀDĀ GADĪJUMĀ NAV ATBILDĪGS JUMS VAI TREŠAJĀM PUSĒM PAR TIEŠIEM, NETIEŠIEM ZAUDĒJUMIEM, ZAUDĒJUMIEM SODA NAUDAS, SODA PIEMĒROŠANAS DĒĻ, NEJAUŠIEM , ĪPAŠIEM VAI SECĪGIEM ZAUDĒJUMIEM, KAS RODAS SAISTĪBĀ AR TREŠĀS PUSES PROGRAMMATŪRU VAI ATVĒRTĀ KODA PROGRAMMATŪRU, ARĪ TAD, JA LIETOJUMPROGRAMMAS PIEGĀDĀTĀJS IR IEPRIEKŠ INFORMĒTS PAR ŠĀDA ZUDUMA VAI ZAUDĒJUMU RAŠANĀS IESPĒJAMĪBU.
 
Ja saskaņā ar valstī piemērojamo likumdošanu pušu atbildības ierobežošana ir pretrunā pušu vienlīdzības principam un tas tiek uzskatīts kā netaisnīgs līguma noteikums vai nav atļauts izslēgt vai ierobežot netiešās garantijas, noteikumus vai nosacījumus, vai ierobežot nejaušus vai izrietošus zaudējumus attiecīgie šajā Līgumā minētie ierobežojumi un atrunas nav piemērojamas.

7.Jūs piekrītat neveikt Lietojumprogrammu vai tās pavadošās dokumentācijas (vai to kopiju) eksportēšanu vai reeksportēšanu veidā, kas pārkāpj piemērojamos likumus vai normatīvos aktus. Jūs piekrītat ievērot visus piemērojamos vietējos un starptautiskos eksporta likumus un noteikumus. Minētie likumi ietver aizliegumus attiecībā uz galamērķiem, galalietotājiem un galalietojuma veidiem. Jūs apliecināt un garantējat, ka piemērojamo eksporta likumu ietvaros Jums nav aizliegts saņemt eksporta sūtījumus vai pakalpojumus. 


8. Šī Lietojumprogrammas licences līguma darbību tiek saskaņā ar tās valsts likumdošanu, kuras teritorijā Jūs esat reģistrējis Asociētā dalībnieka kontu, izmantojot šajā Līgumā noteikto LGE izstrādājumi ar piekļuvi interneta tīklam vai citā valstī, ja puses skaidri par to ir vienojušās. 


9. Pieņemot šo Lietojumprogrammas licences līgumu, Jūs piekrītat, ka Līgums (ieskaitot visus tajā iekļautos vai atsauces veidā minētos dokumentus) satur visu starp Jums un Lietojumprogrammas piegādātāju noslēgtās vienošanās apjomu un aizstāj visas iepriekšējās rakstiskās vai mutiskās vienošanās attiecībā uz Lietojumprogrammu neatkarīgi no šādu iepriekš noslēgtu vienošanos noteikumiem vai nosacījumiem. Ja Lietojumprogrammas piegādātājs nepiemēro kādu šajā Lietojumprogrammas licences līgumā paredzētu normu vai tiesības, tas nav uzskatāms par atteikšanos no šādas normas vai tiesībām. 


PĒDĒJIE LABOJUMI VEIKTI: [26/05/2011]]]>
</BBKR_string>