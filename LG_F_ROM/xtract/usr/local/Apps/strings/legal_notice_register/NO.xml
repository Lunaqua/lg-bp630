<?xml version="1.0" encoding="UTF-8" standalone="yes"?>
<BBKR_string xmlns:xsi="http://www.w3.org/2001/XMLSchema-instance">
<![CDATA[LG Apps TV vilkår og betingelser for sluttbruker 
LG Electronics, Inc. (heretter "LGE" eller "vi") ønsker deg velkommen til LG Apps TV (heretter "THE STORE"). Vi gir deg, vår sluttbruker (heretter enten "du" eller "sluttbruker"), her tilgang til å søke på, laste ned, bruke og/eller betale for diverse applikasjoner (også kalt "Apps"). Disse vil forbedre din opplevelse av ethvert internettklart elektronisk produkt produsert av enten LGE eller våre tilknyttede selskaper ("LGE internettklart produkt"). Vennligst gjør deg kjent med THE STORE vilkår og betingelser for sluttbruker (heretter "Avtalen"). FOR Å AKSEPTERE VILKÅRENE I DENNE AVTALEN, VENNLIGST TRYKK PÅ "AKSEPTER". DERSOM DU IKKE AKSEPTERER DISSE VILKÅRENE, TRYKK IKKE PÅ "AKSEPTER" OG AVSTÅ FRA BRUK AV THE STORE 
LGE forbeholder seg retten til å endre avtalevilkårene fra tid til annen. Dersom du fortsetter å søke, laste ned, bruke og/eller betale for applikasjoner i THE STORE etter at slike forandringer er gjort, har du automatisk godkjent den modifiserte avtalen. Vi kan endre, begrense adgang til, suspendere eller avslutte THE STORE eller også en hvilken som helst applikasjon når som helst. 
DU MÅ VÆRE MINST 18 (ATTEN) FOR Å KUNNE HA TILGANG TIL OG BRUKE THE STORE . DERSOM DU ER MINST 15, MEN UNDER 18, MÅ EN FORELDER ELLER FORMYNDER GI DEG SIN TILLATELSE FØR DU KAN BRUKE THE STORE . 
FØLGENDE VILKÅR OG BETINGELSER GJELDER DIN BRUK AV THE STORE , DINE KJØP AV PRODUKTER (HVER REGNET SOM EN "APPLIKASJON") GJENNOM THE STORE OG DIN BRUK AV FØR NEVNTE APPLIKASJONER. DENNE AVTALEN MÅ LESES GRUNDIG INNEN DU BRUKER, LASTER NED FRA, ELLER PÅ ANNEN MÅTE BENYTTER DEG AV THE STORE ELLER ENHVER APPLIKASJON, UANSETT OM DETTE GJØRES GJENNOM DITT INTERNETTKLARE LGE-PRODUKT ELLER VIA PC. APPLIKASJONENE DU FÅR TILGANG TIL GJENNOM THE STORE ER LISENSIERT AV APPLIKASJONSLEVERANDØREN ("APPLIKASJONSLEVERANDØR") TIL DEG, FØRSTE SLUTTBRUKER, KUN FOR PERSONLIG BRUK SOM FREMSATT NEDENFOR OG UNDERLAGT ENHVER LISENSHAVERS GJELDENDE LISENSAVTALE FOR SLUTTBRUKER. DERSOM DU IKKE AKSEPTERER VILKÅR OG BETINGELSER SOM FREMSETTES I DENNE AVTALEN, MÅ DU AVSTÅ FRA ALL BRUK AV THE STORE . 
1. Ditt THE STORE medlemskap
THE STORE vil ha to medlemstyper som har tilgang til innhold fra THE STORE: Produktregistrerte medlemmer og vanlige medlemmer. 
a. Produktregistrerte medlemmer: Produktregistrerte medlemmer er brukere som registrerer seg og oppretter en konto gjennom sitt LGE internettklare produkt ("Produktregistrert medlemskonto" eller "Konto"). Hvert produktregistrerte medlem lager en kontoidentitet og et passord som gir tilgang til THE STORE og som kan brukes til å laste ned og bruke gratisapplikasjoner. Produktregistrerte medlemmer vil derimot ikke kunne laste ned betalte applikasjoner (se definisjon nedenfor). For å opprette en konto som et produktregistrert medlem kan du være nødt til å oppgi personlig informasjon, som for eksempel navn eller kontaktinformasjon, som en del av registreringen. Del aldri din kontoinformasjon med andre. Du er alene ansvarlig for å vedlikeholde sikkerheten for kontoen din og for alle aktiviteter som skjer på eller gjennom din konto. 
Som et produktregistrert medlem aksepterer du: at du alene er ansvarlig for, og holder LGE fullstendig uten ansvar mot enten deg eller tredjepart for, ethvert sikkerhetsbrudd når det gjelder din produktregistrerte medlemskonto, å oppgi korrekt og fullstendig informasjon når du oppretter din produktregistrerte medlemskonto, om nødvendig å oppdatere din informasjon slik at den alltid er korrekt og fullstendig, og å umiddelbart varsle LGE om ethvert sikkerhetsbrudd vedrørende din konto. 
Produktregistrerte medlemmer kan hverken endre sin brukerinformasjon, kjøpe applikasjoner eller avslutte sin konto. Et produktregistrert medlem kan bare endre sin registreringsinformasjon og/eller kjøpe applikasjoner dersom kontotypen endres til en vanlig medlemskonto (som definert nedenfor). Dette gjøres ved at du kobler deg til LGE SmartTV-tjenesten via din Internett-tilkoblede PC, oppgir identifikasjonsnummeret og passordet for din konto og siden følger instruksjonen. 
b. Vanlige medlemmer: Vanlige medlemmer er brukere som oppretter en konto enten via sin PC eller ved å omgjøre sin produktregistrerte konto ("Vanlig medlemskonto" eller "Konto", eller i samlebegrep med produktregistrert konto, "Kontoer"). Brukere med en vanlig medlemskonto kan: laste ned gratisapplikasjoner, kjøpe applikasjoner som kan lastes ned og brukes på ethvert LGE internettklart produkt, deriblant LGEs SmartTV, BluRay-spiller osv., endre sin kontoinformasjon, og avslutte en konto.
For å opprette en vanlig medlemskonto kan du være nødt til å oppgi personlig informasjon, som for eksempel navn eller kontaktinformasjon og kort-/betalingsinformasjon, som en del av registreringen. Del aldri din kontoinformasjon med andre. Du er alene ansvarlig for å vedlikeholde sikkerheten for kontoen din og for alle aktiviteter som skjer på eller gjennom din konto. Du aksepterer at du alene er ansvarlig for, og holder LGE fullstendig uten ansvar mot enten deg eller tredjepart for, ethvert sikkerhetsbrudd når det gjelder din vanlige medlemskonto. 
Vanlige medlemmer aksepterer også: å oppgi korrekt og fullstendig informasjon når du lager din vanlige medlemskonto, om nødvendig å oppdatere din informasjon slik at den alltid er korrekt og fullstendig, og å umiddelbart varsle LGE om ethvert sikkerhetsbrudd vedrørende din konto. 
2. Priser og betaling, refundering, kuponger og bonuser 
a. Generelt om priser og betaling: Applikasjoner er enten tilgjengelige for nedlasting helt gratis eller også har de en fastsatt pris ("Betalte applikasjoner"). For applikasjoner med pris aksepterer THE STORE betaling via de metodene som vises på betalingssiden av THE STORE ("Betalingsmetoder"). Kun medlemmer med en vanlig konto kan kjøpe og laste ned betalte applikasjoner. Du aksepterer å betale for alle slike applikasjoner du velger å kjøpe. DU ER BÅDE ANSVARLIG FOR RETTIDIG BETALING AV PRIS, DETTE INKLUDERER GJELDENDE SKATTER OG AVGIFTER, OG FOR Å GI LGE TILGANG PÅ EN GYLDIG BETALINGSMETODE NÅR DET GJELDER FØR NEVNTE PRIS, INKLUDERT GJELDENDE SKATTER OG AVGIFTER. 
b. Betaling ved bruk av kreditt- eller bankkort: For å kunne bruke et kreditt-/bankkort (samlet betegnet som "Kort") for applikasjonene som krever betaling, må du oppgi korrekt, oppdatert og fullstendig kortinformasjon. Du vil ikke få tillatelse til å laste ned denne typen applikasjoner før dette er gjort. Du gir herved LGE eller deres agenter rett til å belaste ditt kort med den spesifiserte prisen pluss merverdiavgift for hver applikasjon du kjøper og laster ned. Når du har angitt et kort vil dette kortet bli brukt for alle fremtidige kjøp, med mindre du velger å endre dette ved å angi et annet kort. Bankkort kan ha begrensninger på daglig bruk, dette kan føre til at din bestilling ikke fullføres. Dersom kortet ikke aksepterer transaksjoner via nettet vil det ikke kunne brukes hos THE STORE og du må angi et annet kort. 
c. Refundering: Både priser og tilgjengelighet på applikasjoner kan endres på ethvert tidspunkt og LGE tilbyr ingen prisbeskyttelse eller tilbakebetaling i tilfeller hvor prisen reduseres eller det kommer et kampanjetilbud etter kjøpstidspunktet. Alle salg av applikasjoner hvor nedlasting er gjennomført regnes som endelige og vil ikke refunderes. Dersom en applikasjon blir utilgjengelig etter at kjøpet er fullført, men før nedlasting er gjennomført, vil din eneste rettighet være refundering av prisen. Dersom tekniske problemer forhindrer eller i urimelig grad forsinker leveringen av applikasjonen, er dine eneste rettigheter ENTEN en omlevering av applikasjonen du har betalt for ELLER tilbakebetaling av kjøpesummen, dette i henhold til LGEs skjønn. 
d. Bonuser og kuponger: Fra tid til annen kan LGE eller tredjepartstilbydere ha kampanjer som gjør det mulig å betale i THE STORE med andre betalingsmetoder enn de som er standard, for eksempel bonuser eller kuponger. Vilkårene for slike tilbud vil bli oppgitt på det tidspunktet tilbudet trer i kraft. 
3. Din bruk av THE STORE og applikasjoner, tilgang 
Du aksepterer at all bruk av THE STORE og alle applikasjoner kun er for personlig og ikke-kommersielt bruk. Du aksepterer å ikke bruke eller på noen måte prøve å tilegne deg tilgang til THE STORE ved bruk av andre metoder enn via det grensesnitt eller den programvare som tilbys av LGE, med mindre LGE spesifikt autoriserer deg til å gjøre dette gjennom en skriftlig avtale. Du aksepterer å hverken modifisere før nevnte grensesnitt eller programvare på noen som helst måte, eller å bruke slik modifisert programvare til noe som helst formål, dette inkluderer uautorisert tilgang til THE STORE . Du skal ikke foreta omvendt utvikling, dekompilere eller ta fra hverandre THE STORE eller en hvilken som helst applikasjon lastet ned fra THE STORE , med mindre, og kun i den utstrekning, slike aktiviteter er uttrykkelig tillatt av gjeldende lover. 
DU ER AUTORISERT TIL Å LASTE NED OG BRUKE HVER APPLIKASJON PÅ IKKE FLERE ENN FEM (5) ENHETER PER KONTO INNEN 12 MÅNEDER FRA KJØPSDATO, SÅ SANT DEN ORIGINALE LISENSEN ER GYLDIG. FOR Å KLARGJØRE, EN PRODUKTREGISTRERT KONTO SOM ENDRES TIL EN VANLIG KONTO REGNES SOM EN (1) KONTO. Bortsett fra slik det er spesifisert nedenfor, skal du ikke modifisere eller endre applikasjonen på noen måte, og applikasjonen kan kun brukes i samsvar med de betingelser gitt ovenfor og ellers som i gjeldende EULA (Lisensavtale for sluttbrukere) for applikasjonen, om slik eksisterer. Du skal ikke ta del i aktiviteter som forstyrrer eller på andre måter forårsaker problemer for THE STORE , tjenester tilbudt gjennom applikasjoner, eller en annen server, nettverk, tjeneste eller nettside tilknyttet hvilket som helst LGE internettklart produkt eller THE STORE . 
Tilgang til, og nedlasting fra, THE STORE krever minimum et LGE internettklart produkt og Internett-tilkobling. Det vil ikke være mulig for deg å få tilgang til eller laste ned betalte applikasjoner fra THE STORE med mindre du er et vanlig medlem, som fremsatt i denne avtalen. For noen applikasjoner kan det være nødvendig med en internettilkobling. 
4. LGEs rettigheter 
LGE forbeholder seg, ene og alene, retten til å legge til, fjerne, blokkere, fjerne tilgangen til eller modifisere THE STORE , og til å legge til, fjerne, blokkere, fjerne tilgang til og modifisere enhver applikasjon som allerede er lastet ned til din enhet fra THE STORE . Grunner til dette kan være endringer i forpliktelser eller restriksjoner når det gjelder tredjeparter, en applikasjonsleverandørs brudd på avtale med LGE eller på grunn av en rettsordre. LGE kan begrense bruken av, eller tilgangen til, visse funksjoner i eller deler av THE STORE eller også applikasjoner lastet ned fra THE STORE etter eget forgodtbefinnende, uten nærmere beskjed eller forpliktelse. Dersom LGE fjerner, tar bort tilgang eller på annen måte blokkerer deg fra bruken av en applikasjon, må du ta kontakt med applikasjonsleverandøren for mer informasjon. 
LGE har rett, men ikke plikt, til å overvåke alt materiale innsendt av deg eller tilgjengelig i THE STORE eller også i applikasjonene, for å kunne undersøke rapporterte eller antatte brudd på denne avtalen. LGE forbeholder seg retten til å behandle slike saker i henhold til eget skjønn, dette inkluderer, uten begrensning, suspensjon eller terminering av kontoer. Dersom din konto er suspendert vil du ikke kunne avslutte kontoen før LGE, etter eget skjønn, har gjenopprettet kontoen. 
5. Rettigheter for intellektuell eiendom
Du aksepterer at THE STORE og alle applikasjoner tilgjengelig fra THE STORE, inkludert, men ikke begrenset til, grafikk, redaksjonelt innhold, lydklipp, videoklipp og programvare inneholder eiendomsbeskyttet informasjon og materiell. Dette eies av LGE, applikasjonsleverandører eller andre tredjepartsleverandører. Hverken du eller noen som handler på dine vegne får noen form for intellektuell eiendomsrett eller andre rettigheter, dette inkluderer patenter, design, varemerker, opphavsrettigheter eller forretningshemmeligheter når det gjelder innholdet i THE STORE eller også i applikasjonene, bortsett fra de rettigheter som er spesifikt fastsatt i lisens eller ved gjensidig skriftlig avtale. 
6. Tredjeparts materiale og upassende innhold
Du forstår, innser og godtar at visse applikasjoner kan gi tilgang til produkter, tjenester, internettinnhold eller annet tredjeparts materiale og at LGE ikke på noen måte er ansvarlig for dette. Du aksepterer at LGE ikke er ansvarlig for å gjennomgå eller evaluere tredjepartsinnhold eller nøyaktigheten av slikt innhold. LGE gir ingen garantier og aksepterer ikke ansvar for noe tredjeparts innhold. 
Du forstår, innser og aksepterer at ved å bruke THE STORE og applikasjonene kan du komme i kontakt med innhold som du kan finne uanstendig, støtende eller upassende, og at du muligens ikke vil advares mot denne typen innhold på forhånd. Du aksepterer at din nedlasting og bruk av enhver applikasjon er på eget ansvar, og LGE skal på ingen måte kunne holdes ansvarlig for noen form for eksponering du anser deg utsatt for gjennom slike applikasjoner. 
7. Anmeldelser  
LGE kan tillate brukere å legge inn anmeldelser av applikasjoner på THE STORE . Disse anmeldelsene viser kun anmelderens meninger, og viser ikke LGEs meninger på noen som helst måte. LGE gir ingen representasjoner eller garantier når det gjelder disse anmeldelsenes nøyaktighet eller fullstendighet. Du aksepterer at LGE ikke har noe ansvar ovenfor deg om du bruker før nevnte anmeldelser for å finne applikasjoner du ønsker å laste ned eller bruke. LGE forbeholder seg retten, men har ikke plikt, til å fjerne anmeldelser som LGE finner irrelevante eller på annen måte upassende. 
Dersom du legger inn en anmeldelse, gir du herved LGE evigvarende, verdensomspennende, fullt overførbar og underlisensierbar, ugjenkallelig og uten godtgjørelse for bruk rett til å tilpasse, bruke, selge, publisere, reprodusere, avlede verk fra, distribuere og vise din anmeldelse over hele verden i et hvilket som helst medium. Du forstår at din personlig identifiserbare informasjon kan brukes sammen med din anmeldelse med mindre du legger denne inn anonymt. Om du legger inn en anmeldelse, aksepterer du å ikke legge inn, publisere eller sende noe innhold som: (i) er løgnaktig eller villedende, (ii) er ærekrenkende, (iii) krenker en annens personvern, (iv) er obskønt, pornografisk eller støtende, (v) fremmer fordommer, rasisme, hat eller skade mot et individ eller en gruppe, (vi) krenker en annens rettigheter, inkludert, men ikke begrenset til, intellektuell eiendomsrett, eller (vii) bryter, eller oppfordrer til atferd som fører til brudd på gjeldende lover, forskrifter eller som kan gi opphav til sivilrettslig ansvar. 
8. Skadesløsholdelse
Innen det maksimale omfang tillatt ved lov aksepterer du å forsvare mot og holde LGE og deres direktører, funksjonærer, ansatte, tilknyttede selskaper og agenter skadesløse når det gjelder ethvert krav som oppstår på grunn av dine brudd på denne avtalen, din bruk av THE STORE eller din bruk av noen av applikasjonene lastet ned fra THE STORE . 
9. Garanti og fraskrivelser
FORUTEN MULIG GARANTI FOR NYINNKJØPTE ENHETER, OG SÅ LANGT DET ER MULIG UNDER GJELDENDE LOV, FORSTÅR OG AKSEPTERER DU AT BRUK AV THE STORE ELLER EN HVILKEN SOM HELST APPLIKASJON SOLGT ELLER DISTRIBUERT VIA THE STORE ER PÅ EGEN RISIKO OG AT TILGANG TIL THE STORE GIES DEG "SOM DEN ER" OG "SOM TILGJENGELIG" OG DERMED UTEN NOEN FORM FOR GARANTI. LGE GARANTERER IKKE AT BRUKEN AV THE STORE VIL VÆRE TILGJENGELIG UTEN AVBRUDD ELLER FEILFRI. SÅ LANGT DET ER MULIG UNDER GJELDENDE LOV FRASKRIVER LGE OG DERES UNDERLEVERANDØRER SEG ALLE UNDERFORSTÅTTE ELLER LOVPÅLAGTE VILKÅR, BETINGELSER ELLER GARANTIER, INKLUDERT NÅR DET GJELDER SALGBARHET, EGNETHET FOR ET BESTEMT FORMÅL, NAVN, NØYAKTIGHET I OG SAMSVAR MED BESKRIVELSER, TILFREDSSTILLENDE KVALITET OG AT DET IKKE FOREKOMMER KRENKELSE AV IMMATERIELLE RETTIGHETER. LGE GIR INGEN GARANTI, HVERKEN UTTRYKT ELLER UNDERFORSTÅTT, NÅR DET GJELDER TREDJEPARTSPROGRAMVARE ELLER PROGRAMVARE MED ÅPEN KILDEKODE. ALL TREDJEPARTSPROGRAMVARE OG PROGRAMVARE MED ÅPEN KILDEKODE LEVERES "SOM DEN ER", UTEN GARANTIER FRA LGE. 
10. Ansvarsbegrensning 
IKKE UNDER NOEN OMSTENDIGHETER, SÅ LANGT DET ER MULIG UNDER GJELDENDE LOV, SKAL LGE, DERES DIREKTØRER, FUNKSJONÆRER, ANSATTE, SAMARBEIDSPARTNERE, AGENTER, LEVERANDØRER, MEDKONTRAHENTER ELLER LISENSHOLDERE VÆRE ANSVARLIG FOR TILFELDIGE, PÅFØLGENDE, INDIREKTE ELLER SPESIELLE TAP AV INFORMASJON ELLER DATA, TAP AV INNTEKTER, TAP AV SALG ELLER ANDRE ØKONOMISKE TAP SOM FØLGE AV, ELLER I FORBINDELSE MED, LISENSIERING ELLER BRUK AV THE STORE ELLER APPLIKASJONER LASTET NED FRA FØR NEVNTE. DETTE GJELDER UANSETT OM SLIKT ANSVAR BASERES PÅ KONTRAKT, TORT (INKLUDERT UAKTSOMHET) ELLER ANDRE TEORIER, SELV OM LGE ER GJORT OPPMERKSOM PÅ MULIGHETEN FOR SLIKE TAP OG OM EVENTUELLE BOTEMIDLER ANSEES Å HA SVIKTET I SITT FORMÅL. LGEs FULLSTENDIGE ANSVAR SKAL BEGRENSES TIL OMLEVERING, REPARASJON ELLER REFUNDERING AV KJØPSPRISEN FOR DEN PROBLEMATISKE APPLIKASJONEN, ETTER LGEs SKJØNN. IKKE UNDER NOEN OMSTENDIGHETER ER LGE ANSVARLIG, HVERKEN OVENFOR DEG ELLER TREDJEPART, FOR DIREKTE, INDIREKTE, STRAFFERETTSLIGE, OPPREISNINGS-, TILFELDIGE, SPESIELLE ELLER PÅFØLGENDE SKADER SOM OPPSTÅR PÅ GRUNN AV APPLIKASJONER ELLER PROGRAMVARE MED ÅPEN KILDEKODE, SELV OM LGE HAR BLITT GJORT OPPMERKSOM PÅ MULIGHETEN FOR SLIKE SKADER ELLER TAP. 
Enkelte jurisdiksjoner tillater ikke utelukkelse eller begrensning av implisitte garantier, vilkår eller betingelser, eller også begrensninger på ansvar for følgeskader eller tilfeldige skader, derfor kan de ovennevnte begrensningene og unntakene være begrenset i sin anvendelse på deg. For mer informasjon om dine rettigheter, kan du kontakte din lokale myndighet eller forbrukerrådet. 
11. Varighet og oppsigelse
Denne avtalen gjelder til den sies opp. LGE kan si opp denne avtalen, helt eller slik det gjelder for din bruk av en applikasjon eller THE STORE dersom du bryter noen av vilkårene i denne avtalen. Du kan avslutte denne avtalen når som helst ved å kansellere din konto, forutsatt at kontoen ikke er suspendert, og du forstår at alle vilkår knyttet til din bruk av enhver applikasjon vil bestå med mindre du sletter de før nevnte applikasjonene og tilhørende dokumentasjon. LGE forbeholder seg retten til å modifisere, suspendere eller avslutte THE STORE (eller en hvilken som helst del eller innhold) når som helst, med eller uten varsel til deg, for en hvilken som helst grunn, uten at LGE er ansvarlig ovenfor deg eller tredjeparter dersom dette gjøres. 
Dersom du avslutter din konto kan du registrere deg med en ny konto på et hvilket som helst tidspunkt, men du kan ikke bruke din tidligere kontoidentitet før tre (3) måneder etter kansellering av kontoen. Hvis et tidligere medlem registrerer seg på nytt, kan ikke informasjon fra den forrige kontoen innhentes. Dette gjelder selv om den nye kontoen registreres under samme kontoidentitet som var brukt tidligere. Dette inkluderer penger eller kreditter som var tilgjengelige på kontoen når kansellering fant sted. 
12. Diverse bestemmelser 
a. Gjeldende lovgivning: Denne avtalen skal reguleres av norsk lovgivning
b. Eksportrestriksjoner: Du aksepterer å ikke eksportere eller re-eksportere applikasjoner eller tilhørende dokumentasjon (eller kopier av denne) i strid med gjeldende lover og regler. Du aksepterer å overholde alle gjeldende eksportlover og -regler
c. Ugyldighet: Dersom noen bestemmelse i denne avtalen blir funnet å være ugyldig, ulovlig eller ikke kan håndheves, skal ikke gyldigheten, lovligheten og muligheten for håndheving av de gjenværende bestemmelsene påvirkes eller svekkes på noen måte. 
d. Håndheving av avtalen: LGE forbeholder seg retten til å gå til de skritt de finner nødvendige eller hensiktsmessige for å håndheve og/eller verifisere overholdelse av enhver del av denne avtalen. Du aksepterer at LGE har rett til, uten ansvar overfor deg, å avsløre informasjon om din bruk av THE STORE til politimyndigheter, offentlige tjenestemenn, og/eller en tredjepart, om LGE mener dette er nødvendig eller hensiktsmessig for å håndheve og/eller verifisere overholdelse av enhver del av denne avtalen. 
e. Tvisteløsning: Eventuelle tvister, krav eller kontroverser som oppstår på grunn av, eller om, denne avtalen eller også brudd på, avslutting, håndheving, tolkning eller gyldigheten av avtalen, inkludert fastsettelsen av omfanget eller gyldigheten av denne avtalen, skal fastsettes endelig av Oslo Tingrett. 
f. Hele avtalen: Ved å akseptere denne avtalen, forstår du at avtalen (inkludert alle tilhørende dokumenter) fastsetter hele forholdet mellom deg og LGE, og at den avløser enhver skriftlig eller muntlig inngått tidligere avtale når det gjelder THE STORE og alle applikasjoner. Dette gjelder uansett tidligere avtalers vilkår og betingelser. Om LGE ikke kan håndheve sine rettigheter eller bestemmelser som framsatt i denne avtalen betyr dette ikke at LGE oppgir sine rettigheter eller bestemmelser
Vennligst merk at LGE ikke yter kundestøtte for applikasjonene, du må derfor ta direkte kontakt med applikasjonsleverandøren. 
SIST OPPDATERT: [19-April-2011]
LISENSAVTALE FOR APPLIKASJON
FØLGENDE VILKÅR OG BETINGELSER GJELDER FOR DIN BRUK AV HVER APPLIKASJON DU LASTER NED FRA THE STORE (HVER REGNET SOM EN "APPLIKASJON") OG KOMMER I TILLEGG TIL THE STORE SINE VILKÅR OG BETINGELSER FOR SLUTTBRUKER. LES DENNE AVTALEN NØYE FØR DU BRUKER EN APPLIKASJON. 
Du forstår at lisensen du her får gis av applikasjonsleverandøren ("Applikasjonsleverandør") og ikke av LG Electronics, Inc. ("LGE"). Dersom applikasjonsleverandøren leverer en egen avtale for sluttbrukerlisens ("EULA") ved nedlasting av applikasjonen skal dennes vilkår komme i tillegg til LGEs avtale for applikasjonslisenser. Gjeldende mellom deg og applikasjonsleverandøren skal vilkår som er annerledes eller i tillegg i slik EULA ha forrang i forhold til denne avtalen for applikasjonslisenser. 
Du forstår og aksepterer at LGE er tredjepartsbegunstiget i denne avtalen for applikasjonslisenser og EULA, om slik leveres. Du forstår og godtar at LGE, som tredjepartsbegunstiget i slike avtaler, vil ha retten til (og ansees å ha godtatt retten til) å håndheve slike lisenser overfor deg. 
1. Lisensinnvilgelse: Du er herved gitt en begrenset, ikke-overførbar lisens til å bruke applikasjonen på ethvert LGE internettklart produkt og på den måten det er framsatt i LGEs THE STORE vilkår og betingelser for sluttbruker. Du kan ikke leie ut, lease, låne bort, selge, redistribuere eller underlisensiere applikasjonen. Du kan ikke foreta omvendt utvikling, dekompilere eller ta fra hverandre applikasjonen, med mindre, og kun i den utstrekning, slike aktiviteter er uttrykkelig tillatt av gjeldende lover. Ethvert forsøk på før nevnte aktiviteter er en krenkelse av applikasjonsleverandørens rettigheter. Dersom du forbryter deg mot denne restriksjonen kan du bli gjenstand for søksmål og skadeerstatning. Vilkårene i lisensavtalen vil styre eventuelle oppgraderinger levert av applikasjonsleverandøren når disse erstatter og/eller legger til innhold i den originale applikasjonen, med mindre en slik oppdatering leveres med separat lisens. Det er da vilkårene i den nye lisensen som legges til grunn. Applikasjonsleverandøren forbeholder seg alle rettigheter i og til applikasjonen som ikke spesifikt gies deg gjennom denne applikasjonslisensavtalen. 
2. Samtykke til bruk av data: Du aksepterer at applikasjonsleverandøren kan innhente og bruke teknisk og annen relatert informasjon, innhentet på hvilken som helst måte, som en del av applikasjonens kundestøtte. Applikasjonsleverandøren kan kun bruke innhentet informasjon til å forbedre sine produkter eller for å kunne levere skreddersydde tjenester eller teknologier til deg. Applikasjonsleverandøren kan dele denne informasjonen med andre, men ikke på en måte som identifiserer deg personlig. 
3. Oppsigelse: Lisensen gjelder til den sies opp av deg eller applikasjonsleverandøren. Dine rettigheter under denne lisensen opphører automatisk, uten melding fra applikasjonsleverandøren, dersom du ikke oppfyller alle vilkår i denne lisensen. Ved oppsigelse av lisensen skal du avslutte all bruk og slette alle hele eller delvise kopier av applikasjonen. Dette inkluderer tilhørende dokumentasjon. 
4. Tredjepartsinnhold, upassende innhold Du forstår, innser og godtar at visse applikasjoner kan gi tilgang til produkter, tjenester, internettinnhold eller annet innhold fra tredjepart og at LGE ikke på noen måte er ansvarlig for dette. Du aksepterer at LGE ikke er ansvarlig for å gjennomgå eller evaluere tredjepartsinnhold eller nøyaktigheten av slikt innhold. LGE gir ingen garantier og aksepterer ikke ansvar for noe tredjeparts innhold. 
Du forstår, innser og aksepterer at ved å ha tilgang til og laste ned applikasjoner fra THE STORE kan du komme i kontakt med innhold som du kan finne uanstendig, støtende eller upassende, og at du muligens ikke vil advares mot denne typen innhold på forhånd. Du aksepterer at din nedlasting og bruk av enhver applikasjon er på eget ansvar, og LGE skal på ingen måte kunne holdes ansvarlig for noen form for eksponering du anser deg utsatt for gjennom slike applikasjoner. 
5. INGEN GARANTI: DU FORSTÅR OG AKSEPTERER UTTRYKKELIG AT BRUK AV APPLIKASJONEN ER PÅ EGEN RISIKO OG AT TILGANG TIL APPLIKASJONEN GIES DEG "SOM DEN ER" OG "SOM TILGJENGELIG", OG DERMED UTEN NOEN FORM FOR GARANTI. APPLIKASJONSLEVERANDØREN PÅTAR SEG INTET ANSVAR FOR AT BRUKEN AV APPLIKASJONEN VIL VÆRE UTEN AVBRUDD ELLER FRI FOR FEIL. SÅ LANGT DET ER MULIG UNDER GJELDENDE LOV FRASKRIVER APPLIKASJONSLEVERANDØREN SEG ALLE UNDERFORSTÅTTE ELLER LOVPÅLAGTE VILKÅR, BETINGELSER ELLER GARANTIER, INKLUDERT NÅR DET GJELDER SALGBARHET, EGNETHET FOR ET BESTEMT FORMÅL, NAVN, NØYAKTIGHET I OG SAMSVAR MED BESKRIVELSER, TILFREDSSTILLENDE KVALITET OG AT IMMATERIELL KRENKELSE IKKE FINNER STED. APPLIKASJONSLEVERANDØREN GIR INGEN GARANTI, HVERKEN UTTRYKT ELLER UNDERFORSTÅTT, NÅR DET GJELDER TREDJEPARTSPROGRAMVARE ELLER PROGRAMVARE MED ÅPEN KILDEKODE. 
6. ANSVARSBEGRENSNING: DENNE ANSVARSBEGRENSINGEN KAN PÅ INGEN MÅTE BEGRENSE ELLER UTELATE APPLIKASJONSLEVERANDØRENS ANSVAR FOR DØDSFALL ELLER PERSONSKADE SOM SKYLDES UAKTSOMHET, BEDRAGERSK REPRESENTASJON ELLER ANNET ANSVAR SOM IKKE KAN BEGRENSES ELLER UTELATES UNDER GJELDENDE LOVGIVNING. SÅ LANGT DET ER MULIG UNDER GJELDENDE LOV, SKAL APPLIKASJONSLEVERANDØREN IKKE VÆRE ANSVARLIG FOR TILFELDIGE, PÅFØLGENDE, INDIREKTE ELLER SPESIELLE TAP AV INFORMASJON ELLER DATA, TAP AV INNTEKTER, TAP AV SALG ELLER ANDRE ØKONOMISKE TAP SOM FØLGE AV, ELLER I FORBINDELSE MED, LISENSIERING ELLER BRUK AV APPLIKASJONEN. DETTE GJELDER UANSETT OM SLIKT ANSVAR BASERES PÅ KONTRAKT, TORT (INKLUDERT UAKTSOMHET) ELLER ANDRE TEORIER, SELV OM LGE ER GJORT OPPMERKSOM PÅ MULIGHETEN FOR SLIKE TAP OG OM EVENTUELLE BOTEMIDLER ANSEES Å HA SVIKTET I SITT FORMÅL. SÅ LANGT DET ER MULIG UNDER GJELDENDE LOVGIVNING SKAL APPLIKASJONSLEVERANDØRENS FULLSTENDIGE ANSVAR BEGRENSES TIL OMLEVERING, REPARASJON ELLER REFUNDERING AV KJØPSPRISEN FOR DEN PROBLEMATISKE APPLIKASJONEN, ETTER APPLIKASJONSLEVERANDØRENS SKJØNN. IKKE UNDER NOEN OMSTENDIGHETER ER APPLIKASJONSLEVERANDØREN ANSVARLIG, HVERKEN OVENFOR DEG ELLER TREDJEPART, FOR DIREKTE, INDIREKTE, STRAFFERETTSLIGE, OPPREISNINGS-, TILFELDIGE, SPESIELLE ELLER PÅFØLGENDE SKADER SOM OPPSTÅR PÅ GRUNN AV TREDJEPARTSPROGRAMVARE ELLER PROGRAMVARE MED ÅPEN KILDEKODE, SELV OM APPLIKASJONSLEVERANDØREN HAR BLITT GJORT OPPMERKSOM PÅ MULIGHETEN FOR SLIKE SKADER ELLER TAP. 
7. Du aksepterer å ikke eksportere eller re-eksportere applikasjonen eller tilhørende dokumentasjon (eller kopier av denne) i strid med gjeldende lover og regler. Du aksepterer å overholde alle gjeldende eksportlover og -regler Denne lovgivningen inkluderer restriksjoner når det gjelder destinasjoner, sluttbrukere og sluttbruk. Du påstår og garanterer med dette at det ikke er ulovlig for deg å motta eksport eller tjenester under gjeldende eksportlover. 
8. Denne lisensavtalen skal reguleres av norsk lovgivning
9. Ved å akseptere denne lisensavtalen, forstår du at avtalen (inkludert alle tilhørende dokumenter) fastsetter hele forholdet mellom deg og applikasjonsleverandøren, og at den avløser enhver skriftlig eller muntlig inngått tidligere avtale når det gjelder applikasjonen. Dette gjelder uansett tidligere avtalers vilkår og betingelser. Om applikasjonsleverandøren ikke kan håndheve sine rettigheter eller bestemmelser som framsatt i denne avtalen betyr dette ikke at leverandøren oppgir sine rettigheter eller bestemmelser. 
SIST OPPDATERT: [19-April-2011] 
]]>
</BBKR_string>