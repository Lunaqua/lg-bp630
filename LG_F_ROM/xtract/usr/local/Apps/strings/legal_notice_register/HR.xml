<?xml version="1.0" encoding="UTF-8" standalone="yes"?>
<BBKR_string xmlns:xsi="http://www.w3.org/2001/XMLSchema-instance">
<![CDATA[Opći uvjeti LG Apps TV za krajnje korisnike 
LG Electronics, Inc. („LGE“ ili „mi“) želi vam dobrodošlicu u on-line trgovinu LG Apps TV („TRGOVINE“), koji vama, krajnjem korisniku („vi“ ili „krajnji korisnik“), omogućava pristup, pregled, preuzimanje, korištenje i/ili plaćanje Aplikacija koje obogaćuju vaše iskustvo s bilo kojim korisničkim elektroničkim proizvodom osposobljenim za internet koji je proizveo LGE i/ili njegove Pridružene tvrtke („LGE proizvod osposobljen za internet“). Molimo pročitajte ove Opće uvjete TRGOVINE za krajnje korisnike („Ugovor“). AKO SE SLAŽETE S UVJETIMA OVOG UGOVORA KLIKNITE „SLAŽEM SE“.  AKO SE NE SLAŽETE S OVIM UVJETIMA NEMOJTE KLIKNUTI „SLAŽEM SE“ I NEMOJTE KORISTITI TRGOVINU NITI JOJ PRISTUPATI
LGE može s vremena na vrijeme promijeniti uvjete Ugovora. Ako nastavite pristupati, pregledavati, preuzimati, koristiti i/ili plaćati za Aplikacije u TRGOVINI nakon što oglasimo bilo kakve promjene, znači da prihvaćate izmijenjeni Ugovor. Možemo u bilo kojem trenutku izmijeniti, ograničiti pristup, privremeno obustaviti ili prekinuti TRGOVINU ili bilo koju Aplikaciju. 
MORATE IMATI NAJMANJE 14 (ČETRNAEST) GODINA ZA KORIŠTENJE ILI PRISTUP TRGOVINI. AKO IMATE NAJMANJE 14 GODINA, ALI STE MLAĐI OD 18 GODINA, MORATE IMATE ODOBRENJE SVOJIH RODITELJA ILI STARATELJA ZA KORIŠTENJE ILI PRISTUP TRGOVINI. 
SLJEDEĆI UVJETI PRIMJENJUJU SE NA VAŠE KORIŠTENJE TRGOVINE, VAŠU KUPNJU PROIZVODA (SVAKI OD NJIH U DALJNJEM TEKSTU: „APLIKACIJA“) PUTEM TRGOVINE, I VAŠE KORIŠTENJE TAKVIH APLIKACIJA. PAŽLJIVO PROČITAJTE OVAJ UGOVOR PRIJE KORIŠTENJA, PREUZIMANJA ILI PRISTUPANJA TRGOVINI ILI KOJOJ APLIKACIJI NA NEKI DRUGI NAČIN, BILO PUTEM SVOG LGE PROIZVODA OSPOSOBLJENOG ZA INTERNET, BILO PUTEM PC-A. ZA APLIKACIJE PRUŽENE PUTEM TRGOVINE, DAVATELJ APLIKACIJE („DAVATELJ APLIKACIJE“) DAJE LICENCU VAMA, ORIGINALNOM KRAJNJEM KORISNIKU, ISKLJUČIVO ZA OSOBNU UPORABU KAKO JE NAVEDENO U NASTAVKU I PODLOŽNO BILO KAKVOM PRIMJENJIVOM LICENČNOM UGOVORU S KRAJNJIM KORISNIKOM ZA APLIKACIJU. AKO SE NE SLAŽETE S UVJETIMA OVOG UGOVORA NEMOJTE KORISTITI, PREUZIMATI ILI NA KOJI DRUGI NAČIN PRISTUPATI TRGOVINI. 
1. Vaše članstvo vezano uz Korisnički račun za TRGOVINU
TRGOVINA ima dvije vrste članova koji imaju pristup sadržaju TRGOVINE: Pridružene članove i Redovne članove. 
a. Pridruženi članovi: Pridruženi članovi su oni koji se registriraju i stvore korisnički račun putem svog LGE proizvoda osposobljenog za internet („Korisnički račun pridruženog člana“ ili „Korisnički račun“). Svaki Pridruženi član stvara oznaku korisnika i zaporku korisničkog računa koje može koristiti za pristup TRGOVINI i preuzimati besplatne aplikacije. Međutim, Pridruženi članovi ne mogu preuzimati Aplikacije koje se plaćaju (kako su definirane u nastavku).  Za otvaranja Korisničkog računa pridruženog člana može se od vas tražiti da date određene informacije o sebi (poput podataka za identifikaciju ili kontaktnih podataka) kao dijela postupka registracije. Nemojte nikome drugome otkrivati podatke o svom Korisničkom računu pridruženog člana. Za povjerljivost i sigurnost svog Korisničkog računa pridruženog člana odgovorni ste isključivo vi sami, kao i za sve aktivnosti do kojih dođe na vašem Korisničkom računu pridruženog člana ili putem vašeg istog. 
Kao Pridruženi član suglasni ste: da ste isključivo vi sami odgovorni (a LGE nema nikakvu odgovornost prema vama ili prema bilo kojoj trećoj strani) za bilo kakvo kršenje vašeg Korisničkog računa pridruženog člana, dati točne i potpune informacije prilikom otvaranja Korisničkog računa pridruženog člana, održavati informacije koje ste dali točnima i potpunima te da ćete obavijestiti LGE bez odlaganja o bilo kakvom kršenju vašeg Korisničkog računa pridruženog člana. 
Pridruženi članovi ne mogu mijenjati nikakve korisničke podatke, kupovati Aplikacije koje se plaćaju niti otkazati Korisnički račun pridruženog člana. Pridruženi član može jedino mijenjati ili modificirati svoje informacije o registraciji ili kupovati Aplikacije koje se plaćaju ako svoj Korisnički račun pridruženog člana pretvori u Korisnički račun redovnog člana (kako je definiran u nastavku) pristupanjem usluzi LGE SmartTV na svom PC-u, dajući identifikacijski broj i zaporku svog Korisničkog računa pridruženog člana i slijedeći upute. 
b. Redovni članovi: Redovni članovi koji otvaraju račun putem PC-a ili mijenjaju svoj Korisnički račun pridruženog člana („Korisnički račun redovnog člana“ ili „Korisnički račun“ ili zajedno s Korisničkim račun pridruženog člana „Računi“). Vlasnici Korisničkog računa redovnog člana mogu: preuzimati besplatne aplikacije, kupovati Aplikacije koje se plaćaju radi preuzimanja i korištenja na bilo kojem LGE proizvodu osposobljenom za internet, uključujući LGE SmartTV, oBluRay uređaj za reprodukciju, itd, mijenjati informacija Korisničkog računa te otkazati Korisnički račun.
Za otvaranja Korisničkog računa redovnog člana može se od vas tražiti da date informacije o sebi (poput podataka za identifikaciju ili kontaktne podatke) te informacije o kreditnoj kartici kao dijelu postupka registracije. Nemojte nikome drugome otkrivati podatke o svom Korisničkom računu redovnog člana. Za povjerljivost i sigurnost svog Korisničkog računa redovnog člana odgovorni ste isključivo vi sami, kao i za sve aktivnosti do kojih dođe na ili putem vašeg Korisničkog računa redovnog člana. Suglasni ste da ste isključivo vi sami odgovorni (a LGE nema nikakvu odgovornost prema vama ili prema bilo kojoj trećoj strani) za bilo kakvo kršenje vašeg Korisničkog računa redovnog člana, 
Redovni članovi nadalje se slažu da će: dati točne i potpune informacije prilikom otvaranja Korisničkog računa redovnog člana, održavati informacije koje su dali točnima i potpunima te obavijestiti LGE bez odlaganja o bilo kakvom kršenju njihovog Korisničkog računa redovnog člana. 
2. Naknade i plaćanja, povrati, kuponi i novčani bonus 
a. Naknade i plaćanja, Općenito: Aplikacije su ili dostupne za preuzimanje bez naknade, ili , gdje je to dostupno, zahtijevaju plaćanje određenog iznosa („Aplikacije koje se plaćaju“). Za Aplikacije koje se plaćaju, TRGOVINA prihvaća mehanizme plaćanja navedene na stranici s plaćanjem TRGOVINE („Mehanizmi plaćanja“). Samo vlasnici Korisničkog računa redovnih članova mogu kupiti i preuzeti Aplikacije koje se plaćaju. Suglasni ste da ćete platiti za sve kupljene Aplikacije koje se plaćaju. VI STE ODGOVORNI ZA PLAĆANJE SVIH NAKNADA I PRIMJENJIVIH POREZA NA VRIJEME TE ZA PRUŽANJE SVIH VALJANIH MEHANIZAMA PLAĆANJA LGE-U, ZA PLAĆANJE SVIH NAKNADA I BILO KAKVIH PRIMJENJIVIH POREZA.  
b. Plaćanje kreditnom ili debitnom karticom: Za korištenje kreditne ili debitne kartice (zajednički u daljnjem tekstu „Kartice“) za Aplikacije koje se plaćaju, trebat ćete dostaviti točne, važeće i potpune podatke o Kartici prije nego li vam se dozvoli preuzimanje Aplikacija koje se plaćaju. Vi ovlašćujete LGE ili njegove agente da terete ili zaduže vašu Karticu za navedeni iznos plus bilo kakve primjenjive prodajne poreze i bilo kakav drugi primjenjiv porez, za svaku Aplikaciju koja se plaća, a koju preuzimate. Kad jednom unesete Karticu, ta se kartica koristi za sve buduće transakcije, osim ako ne navedete drugu Karticu. Debitna kartica i gotovinske kartice imaju dnevna ograničenja potrošnje koje mogu spriječiti obradu vaše narudžbe. Ako se transakcija ne prihvati online, nećete moći koristiti Karticu za svoju transakciju i trebali biste koristiti drugu Karticu. 
c. Povrat: Cijene aplikacija i dostupnost podložni su promjenama u bilo kojem trenutku, a LGE neće osigurati zaštitu cijena ili povrat novca u slučaju smanjenja cijena ili promotivnih ponuda. Svaka prodaja uspješno preuzetih aplikacija konačna je i nepovratna. U slučaju da Aplikacija koja se plaća nije dostupna nakon što LGE potvrdi plaćanje, ali prije preuzimanja, vaše jedino rješenje je povrat. Ako tehnički problemi sprječavaju ili nerazumno usporavaju dostavu vaše Aplikacije koje se plaćaju, vaše jedino i isključivo rješenje jest ili zamjena Aplikacije koja se plaća ili povrat cijene za Aplikaciju koja se plaća, po vlastitom nahođenju LGE-a. 
d. Novčani bonus i kuponi: S vremena na vrijeme, LGE ili koja druga neovisna strana može ponuditi promotivne ponude koje omogućuju plaćanje u TRGOVINI putem ostalih mehanizama plaćanja, npr. Novčani bonus ili Kuponi. Uvjeti takve ponude daju se u vrijeme kad se takva ponuda daje. 
3. Vaše korištenje TRGOVINE i aplikacija, Pristup 
Suglasni ste koristiti TRGOVINU i Aplikacije samo za osobnu, nekomercijalnu uporabu. Suglasni ste da nećete pristupili ili pokušati pristupiti TRGOVINI na druge načine osim putem sučelja ili softvera koji je osigurao LGE, osim ako vas LGE izrijekom za to ne ovlasti putem pisanog ugovora. Suglasni ste da nećete modificirati sučelje ili softver ni na koji način, niti koristiti modificirane verzije softvera, u bilo koje druge svrhe, uključujući dobivanje neovlaštenog pristupa TRGOVINI. Ne smijete obrnuto sastavljati, dekompilirati ili rastavljati TRGOVINU ili bilo koju drugu Aplikaciju preuzetu s TRGOVINE, osim i samo u onom opsegu u kojem je takva aktivnost izrijekom dozvoljena primjenjivim zakonom. 
BIT ĆETE OVLAŠTENI PREUZIMATI I KORISTITI SVAKU APLIKACIJU NA NAJVIŠE PET (5) UREĐAJA PO KORISNIČKOM RAČUNU U RAZDOBLJU OD 12 MJESECI OD POČETNOG DATUMA KUPNJE, SUKLADNO VALJANOSTI ORIGINALNE LICENCE. RADI IZBJEGAVANJA NESPORAZUMA, KORISNIČKI RAČUN PRIDRUŽENOG ČLANA KOJI JE PROMIJENJEN U KORISNIČKI RAČUN REDOVNOG ČLANA TRETIRAT ĆE SE KAO JEDAN (1) KORISNIČKI RAČUN. Osim ako nije drugačije navedeno u nastavku, ne smijete modificirati ili mijenjati Aplikaciju ni na koji način, i smijete Aplikaciju koristiti samo kako je izrijekom navedeno gore i kako je navedeno u primjenjivom licenčnom ugovoru s krajnjim korisnikom (EULA) za tu aplikaciju, ako postoji. Suglasni ste da se nećete baviti aktivnostima koje ometaju ili remete TRGOVINU, bilo koje usluge koje se nude putem Aplikacije ili bilo kojeg poslužitelja, mrežu, uslugu ili internetsku stranicu vezanu uz bilo koji LGE proizvod osposobljen za internet ili TRGOVINU. 
Pristup TRGOVINI i preuzimanje s iste zahtijeva najmanje LGE proizvod osposobljen za internet i pristup Internetu. Nećete moći pristupiti i preuzeti Aplikacije koje se plaćaju s TRGOVINE ako niste Redovan član, kako je definirano u ovom Ugovoru. . Uz to, vaše korištenje određenih Aplikacija može zahtijevati vezu s Internetom. 
4. Prava LGE-a  
LGE zadržava, prema vlastitom nahođenju, prava dodavanja, uklanjanja, onemogućavanja pristupa, blokiranja ili mijenjanja TRGOVINE te dodavanja, uklanjanja, onemogućavanja pristupa, blokiranja ili mijenjanja na daljinu bilo koje Aplikacije koju ste prethodno preuzeli na vaš uređaj iz TRGOVINE, uključujući razloge za promjenu zbog obveze ili ograničenja s trećim stranama, kršenje ugovora koji Davatelj aplikacije ima sklopljen s LGE-om, ili zbog sudskog naloga. LGE može ograničiti korištenje ili pristup određenim mogućnostima ili dijelovima TRGOVINE ili aplikacije preuzete iz TRGOVINE, prema vlastitom nahođenju i bez obavijesti ili odgovornosti. Ako LGE ukloni, onemogući pristup, ili vam na neki drugi način blokira pristup Aplikaciji, morat ćete kontaktirati Davatelja aplikacije radi daljnjih postupaka. 
LGE ima pravo, ali ne i obvezu, nadzirati bilo kakav materijal koji vam se dostavi ili vam je na koji drugi način dostupan putem TRGOVINE ili u Aplikacijama, istražiti bilo kakvo dojavljeno ili očigledno kršenje ovog Ugovora i poduzeti radnje koje LGE prema vlastitom nahođenju smatra prikladnima, uključujući, bez ograničenja, privremenu obustavu ili raskid Korisničkih računa prema ovom Ugovoru. Ako je vaš Korisnički račun privremeno obustavljen, ne možete ga otkazati sve dok vaš Korisnički račun ne postane dostupan za ponovno aktiviranje, prema vlastitom nahođenju LGE-a. 
5. Prava intelektualnog vlasništva
Suglasni ste da su TRGOVINA i Aplikacije dostupne putem TRGOVINE, uključujući bez ograničenja grafički, urednički sadržaj, tonske isječke, video isječke i softver, sadrže vlasničke informacije i materijale koje su u vlasništvu LGE, Davatelja aplikacije ili ostalih trećih strana. Ni vi, niti bilo tko drugi koji djeluje u vaše ime, ne stječe nikakva prava intelektualnog vlasništva, uključujući patente, dizajne, robne marke, autorska prava ili poslovne tajne vezane uz sadržaje u TRGOVINI ili u Aplikacijama, osim ako to nije izrijekom navedeno u odgovarajućoj licenci ili je zajednički dogovoreno u pisanom obliku. 
6. Materijali treće strane i nepoželjni sadržaj
Razumijete, potvrđujete i suglasni ste da određene Aplikacije mogu pružati pristup proizvodima, uslugama, internetskim sadržajima i drugim nezavisnim materijalima te da LGE nije odgovoran za takve sadržaje trećih strana.  Suglasni ste da LGE nije odgovoran za ispitivanje vrijednosti sadržaja treće strane ili točnosti takvog sadržaja. LGE ne pruža nikakva predstavljanja ili jamstva vezana uz takav sadržaj trećih strana i ne prihvaća nikakvu odgovornost u tom pogledu. 
Razumijete, potvrđujete i suglasni ste da pristupom i korištenjem TRGOVINE i Aplikacija možete naići na materijal koji se smatra eksplicitnim ili uvredljivim, nepristojnim ili vama neugodnim, a da možda nećete na to biti unaprijed upozoreni.  Suglasni ste da će vaše preuzimanje i korištenje svih Aplikacija biti na vaš rizik te LGE nema nikakve odgovornosti prema vama kao posljedicu bilo kakvog izlaganja takvim Aplikacijama. 
7. Recenzije  
LGE može dozvoliti korisnicima da postavljaju svoje komentare na Aplikacije u TRGOVINI. Ti komentari samo izražavaju mišljenje svojih autora i ne odražavaju mišljenje LGE-a.  LGE ne predstavlja i ne jamči točnost i potpunost tih komentara. Suglasni ste da LGE nema nikakvu odgovornost prema vama ako se oslanjate na komentare radi preuzimanja ili korištenja Aplikacije. LGE zadržava pravo, ali nema obvezu, ukloniti komentare koje iz bilo kojeg razloga smatra nevažnima ili na neki drugi način neprikladnima. 
Ako postavite komentar, time LGE-u dajete opetovanu licencu, koja važi širom svijeta, potpuno prijenosnu, koja se može podlicencirati, neopozivu, bez tantijema da vaš komentar izrađuje, koristi, prodaje, promovira, stvara iz njega izvedenice, distribuira i prikazuje na bilo koji način i u bilo koju svrhu. Shvaćate da se vaše osobne identifikacijske informacije mogu povezivati s vašim komentarom osim ako ga ne postavite anonimno. Ako postavite komentar, suglasni ste da nećete postaviti, objaviti ili prenijeti nikakve materijale koji: (i) su lažni ili obmanjujući, (ii) su iskrivljeni, (iii) zadiru u tuđu privatnost, (iv) su razvratni, pornografski ili uvredljivi, (v) potiču fanatizam, rasizam, mržnju ili nanošenje štete bilo kojem pojedincu ili grupi, (vi) krše tuđa prava, uključujući, bez ograničenja, bilo kakva prava intelektualnog vlasništva ili (vii) krše ili potiču bilo kakvo ponašanje koje krši bilo koji primjenjiv zakon ili regulativu ili bi dalo povoda građanskoj odgovornosti. 
8. Naknada štete
U maksimalnom opsegu dozvoljenom zakonom, suglasni ste braniti, nadoknaditi štetu i osloboditi odgovornosti LGE, njegove direktore, službenike, zaposlenike, pridružene tvrtke i agente od bilo kakvih i svih potraživanja koja proizlaze iz vašeg kršenja ovog Ugovora, vašeg korištenja TRGOVINE, ili vašeg korištenja bilo koje Aplikacije preuzete iz TRGOVINE. 
9. Jamstva i odricanja od odgovornosti 
OSIM KAKO JE NAVEDENO U JAMSTVU ZA NOVI KUPLJENI UREĐAJ, I U MAKSIMALNOM IZNOSU DOZVOLJENOM PREMA PRIMJENJIVOM ZAKONU, IZRIJEKOM POTVRĐUJETE I SUGLASNI STE DA TRGOVINU ILI BILO KAKVU APLIKACIJU PRODANU ILI DISTRIBUIRANU U TRGOVINI KORISTITE NA VLASTITI RIZIK I DA VAM JE PRISTUP OSIGURAN PO PRINCIPU „KAKO JEST“ ILI „KAKO JE DOSTUPNO“ BEZ IKAKVIH JAMSTAVA BILO KOJE VRSTE ILI PRIRODE. LGE NE JAMČI DA ĆE KORIŠTENJE TRGOVINE BITI KONTINUIRANO DOSTUPNO ILI BEZ GREŠAKA.  U MAKSIMALNOM OPSEGU DOZVOLJENOM PRIMJENJIVIM ZAKONOM, LGE I NJEGOVI DOBAVLJAČI IZRIJEKOM SE ODRIČU BILO KAKVIH IMPLICIRANIH ILI USTAVNIH UVJETA ILI JAMSTAVA, UKLJUČUJUĆI ONE KOJI SE ODNOSE NA UTRŽIVOST, PRIKLADNOST ZA ODREĐENU SVRHU, NAZIV, TOČNOST I PODUDARANJE S OPISOM, ZADOVOLJAVAJUĆU KVALITETU I NEUGROŽAVANJE. LGE NE DAJE NIKAKVA JAMSTVA BILO KOJE VRSTE, IZRAŽENA ILI IMPLICIRANA, VEZANA UZ BILO KAKAV SOFTVER TREĆE STRANE ILI OPEN SOURCE SOFTVER. SAV SOFTVER TREĆE STRANE ILI OPEN SOURCE SOFTVER DOSTAVLJA SE „KAKO JEST“, BEZ DAVANJA JAMSTAVA BILO KOJE VRSTE OD STRANE LGE-A. 
10. Ograničenje odgovornosti 
U MAKSIMALNOM OPSEGU DOZVOLJENOM VAŽEĆIM ZAKONOM, LGE, NJEGOVI DIREKTORI, SLUŽBENICI, ZAPOSLENICI, PRIDRUŽENE TVRTKE, AGENTI, UGOVARATELJI, OVLASTITELJI ILI DAVATELJI LICENCE NEĆE BITI ODGOVORNI NI POD KOJIM OKOLNOSTIMA ZA POSLJEDIČNU, SLUČAJNU, NEIZRAVNU, POSEBNU ILI KAZNENU ŠTETU BILO KOJE VRSTE, GUBITAK INFORMACIJA ILI PODATAKA, GUBITAK PRIHODA, GUBITAK POSLOVANJA ILI DRUGI FINANCIJSKI GUBITAK KOJI PROIZLAZI IZ ILI JE VEZAN UZ LICENCU ILI KORIŠTENJE TRGOVINE ILI PREUZIMANJE APLIKACIJA IZ TRGOVINE, BEZ OBZIRA TEMELJI LI SE ISTO NA UGOVORU, OBIČAJNOM PRAVU (UKLJUČUJUĆI NEMAR), STROGOJ ODGOVORNOSTI PROIZVODA ILI BILO KAKVOJ DRUGOJ TEORIJI, ČAK I U SLUČAJU DA JE LGE BIO UPUĆEN U MOGUĆNOST TAKVE ŠTETE I ČAK I U SLUČAJU DA SE SMATRA DA JE BILO KAKVO OGRANIČENO POMOĆNO SREDSTVO BILO NEUSPJEŠNO U OBAVLJANJU SVOJE TEMELJNE SVRHE. SVA ODGOVORNOST LGE-A SVODI SE NA ZAMJENU, POPRAVAK ILI POVRAT IZNOSA KUPOVNE CIJENE PLAĆENE ZA PRIMJENJIVU APLIKACIJU, PREMA ODABIRU LGE-A. LGE NEĆE NI U KOJEM SLUČAJU BITI ODGOVORAN VAMA ILI BILO KOJOJ TREĆOJ STRANI ZA BILO KAKVE IZRAVNE, NEIZRAVNE, KAZNENE, PRIMJERNE, POSLJEDIČNE, POSEBNE ILI SLUČAJNE ŠTETE KOJE PROIZLAZE IZ BILO KOJE APLIKACIJE ILI OPEN SOURCE SOFTVERA, ČAK I AKO JE LGE BIO UPUĆEN U MOGUĆNOST TAKVIH GUBITAKA ILI ŠTETE. 
Molimo uzmite u obzir da neke nadležnosti ne dozvoljavaju isključivanje ili ograničavanje impliciranih jamstava, uvjeta ili ograničenja slučajnih ili posljedičnih šteta, tako da gore navedena ograničenja ili isključivanja mogu biti ograničena prilikom primjene na vas. Za daljnje informacije o vašim ustavnim pravima, molimo kontaktirajte vaše lokalne vlasti, službu trgovinskih standarda, ured za savjetovanje građana ili slična tijela. 
11. Trajanje i raskid ugovora
Ovaj Ugovor ostaje na snazi do raskida. LGE može raskinuti ovaj Ugovor u cijelosti ili u opsegu u kojem se isti primjenjuje na vaše korištenje bilo koje Aplikacije ili TRGOVINE ako prekršite bilo koji od uvjeta ovog Ugovora. Vi ga možete raskinuti u bilo kojem trenutku otkazivanjem svog Korisničkog računa, pod uvjetom da vaš Korisnički račun nije privremeno obustavljen i pod uvjetom da bilo kakvi uvjeti vezani uz vaše korištenje bilo koje Aplikacije ostanu na snazi, osim ako ne uništite sve primjerke takve Aplikacije i popratnu dokumentaciju. Uz to, LGE zadržava pravo na promjenu, privremenu obustavu ili prekid TRGOVINE (ili bilo kojeg njezinog dijela ili sadržaja) u bilo kojem trenutku i iz bilo kojeg razloga, bez slanja obavijesti vama, a LGE neće biti odgovoran vama niti bilo kojoj trećoj strani u slučaju da takva prava i ostvari. 
Ako otkažete svoj Korisnički račun možete registrirati drugi u bilo kojem trenutku, ali ne možete koristiti prijašnju oznaku korisnika Korisničkog računa u razdoblju od tri (3) mjeseca od datuma otkazivanja. Ako se prethodni vlasnik Korisničkog računa ponovno registrira, čak i pod istom oznakom korisnika, njegove ili njezine prethodne informacije neće se moći vratiti, uključujući bilo kakav novčani iznos ili kredite dostupne za vrijeme otkazivanja. 
12. Razne odredbe 
a. Nadležni zakon: Na ovaj se Ugovor primjenjuju zakoni Republike Hrvatske, isključujući njihov sukob zakonskih odredbi.
b. Izvozna ograničenja: Suglasni ste da nećete izvoziti ili ponovno izvoziti bilo koju Aplikaciju ili popratnu dokumentaciju (niti bilo kakvu kopiju istih) kojima se krše bilo kakvi primjenjivi zakoni ili regulative Sjedinjenih Država. Suglasni ste da ćete se pridržavati svih primjenjivih zakona i regulativa SAD-a i međunarodnih izvoznih zakona i regulativa. Ti zakoni uključuju ograničenja odredišta, krajnjih korisnika i krajnjeg korištenja. Tvrdite i jamčite da vam nije zabranjeno primiti izvoze ili usluge prema primjenjivim zakonima Sjedinjenih država ili drugim izvoznim zakonima.
c. Pojedinačnost: U slučaju da bilo koja odredba ovog Ugovora postane nevažeća, protuzakonita ili neprovediva, valjanost, zakonitost ili provedivost bilo koje od ostalih odredbi neće ni na koji način biti narušena niti će se na nju utjecati. 
d. Provođenje Ugovora: LGE zadržava pravo poduzimanja bilo kakvih koraka za koje vjeruje da su razumno nužni ili odgovarajući za provođenje i/ili potvrđivanje sukladnosti s bilo kojim dijelom ovog ugovora. Suglasni ste da LGE ima pravo, bez odgovornosti prema vama, otkriti bilo kakve informacije vezane uz vaše korištenje TRGOVINE tijelima za provođenje zakona, vladinim dužnosnicima, i/ili trećoj strani, u opsegu u kojem LGE vjeruje da je razumno nužno ili prikladno za provođenje i/ili potvrđivanje sukladnosti s bilo kojim dijelom ovog Ugovora. 
e. Rješavanje sporova: Svi sporovi, potraživanja ili neslaganja koja proizlaze iz ovog Ugovora, ili kršenje, raskid, provođenje, tumačenje ili valjanost ovog Ugovora, uključujući određivanje opsega ili primjenjivosti ovog Ugovora na arbitražu, odredit će se arbitražom u Koreji. Arbitražu će provesti ICC na temelju pravila o arbitraži Međunarodne trgovačke komore.  Ugovorne strane suglasne su da je takva odluka konačna i obvezujuće te provediva putem nadležnog suda 
f. Potpuni Ugovor: Prihvaćenjem ovog Ugovora suglasni ste da Ugovor (uključujući sve uključene ili referentne dokumente) čini cjelokupni ugovor između vas i LGE-a te nadomješta sve prethodne dogovore, bez obzira jesu li sklopljeni u pisanom ili usmenom obliku, vezano uz TRGOVINU i sve Aplikacije, bez obzira na uvjete takvih prethodnih dogovora. Ako LGE ne uspije provesti nikakvo pravo ili odredbu ovog Ugovora, takav neuspjeh ne predstavlja odricanje od takvog prava ili odredbe.
Napominjemo da LGE ne pruža podršku za Aplikacije i da se trebate obratiti izravno Davatelju aplikacije. 
AŽURIRANO POSLJEDNJI PUT: 19-04-2011
LICENČNI UGOVOR ZA APLIKACIJU
SLJEDEĆI UVJETI PRIMJENJUJU SE NA VAŠE KORIŠTENJE SVAKE APLIKACIJE KOJU PREUZMETE S TRGOVINE (SVAKA OD NJIH U DALJNJEM TEKSTU „APLIKACIJA“) I ČINE DODATAK UVJETA ZA KRAJNJE KORISNIKE TRGOVINE. PAŽLJIVO PROČITAJTE OVAJ UGOVOR PRIJE KORIŠTENJA BILO KAKVE APLIKACIJE. 
Potvrđujete da vam je licencu prema ovom Ugovoru dodijelio davatelj Aplikacije („Davatelj aplikacije“), a ne LG Electronics, Inc. („LGE“). Ako Davatelj aplikacije uz Aplikaciju daje i Licenčni ugovor s krajnjim korisnikom („EULA“), ti će uvjeti činiti dodatak ovom Licenčnom ugovoru za aplikaciju. Između vas i Davatelja aplikacije, bilo koji dodatni ili drugačiji uvjeti u takvom licenčnom ugovoru imat će prevagu nad ovim Ugovorom o licenci za aplikaciju. 
Potvrđujete i prihvaćate da je LGE neovisni korisnik Licenčnog ugovora za aplikaciju i bilo kakvog licenčnog ugovora, ako postoji. Potvrđujete i prihvaćate da LGE ima pravo (i smatrat će se da ste to pravo prihvatili) provesti takvu licencu protiv vas kao nezavisnog korisnika takvih ugovora. 
1. Odobravanje Licence: Ovime vam se odobrava ograničena, neprenosiva licence za korištenje Aplikacije na bilo kojem LGE proizvodu osposobljenom za internet i na način naveden u LGE-ovim uvjetima TRGOVINE za krajnje korisnike. Ne smijete iznajmiti, unajmiti, posuditi, prodati, redistribuirati ili podlicencirati Aplikaciju. Ne smijete obrnuto sastavljati, dekompilirati ili rastavljati Aplikaciju, osim i samo u onom opsegu u kojem je takva aktivnost izrijekom dozvoljena primjenjivim zakonom. Bilo kakav takav pokušaj je kršenje prava Davatelja aplikacije. Ako prekršite ovo ograničenje, bit ćete podložni kaznenom gonjenju i naknadi štete. Uvjeti ugovora upravljaju bilo kakvim nadogradnjama koje osigurava Davatelj aplikacije i koje zamjenjuju i/ili čine dodatak originalnoj aplikaciji, osim ako takva nadogradnja nije popraćena zasebnom licencom u kojem slučaju uvjeti te licence postaju mjerodavni. Davatelj aplikacije zadržava prava na i za aplikaciju koja nisu izrijekom odobrena prema ovom Licenčnom ugovoru za aplikaciju. 
2. Pristanak na korištenje podataka: Suglasni ste da Davatelj aplikacije može prikupljati i koristiti tehničke i slične informacije, sakupljati ih na bilo koji način, kao dio usluge pružanja podrške vezane uz Aplikaciju. Davatelj aplikacije može koristiti ovu informaciju isključivo s ciljem unaprjeđivanja svojih proizvoda ili kako bi vam pružio prilagođene usluge ili tehnologije. Davatelj aplikacije može otkriti ove informacije drugima, ali ne u obliku koji će identificirati vas osobno. 
3. Raskid: Licenca je na snazi do raskida s vaše strane ili strane Davatelja aplikacije. Vaša prava prema ovoj licenci automatski će se prekinuti bez slanja obavijesti od strane Davatelja aplikacije ako se ne pridržavate s bilo kojim od uvjeta ove licence. Po raskidu licence prestat ćete koristiti Aplikaciju i uništit ćete sve primjerke Aplikacije, u potpunosti ili djelomično, uključujući svu popratnu dokumentaciju. 
4. Materijali treće strane,  Nepoželjni sadržaj: Razumijete, potvrđujete i suglasni ste da određene Aplikacije mogu pružati pristup proizvodima, uslugama, internetskim sadržajima i drugim nezavisnim materijalima te da LGE nije odgovoran za takve sadržaje trećih strana.  Suglasni ste da LGE nije odgovoran za ispitivanje vrijednosti sadržaja treće strane ili točnosti takvog sadržaja. LGE ne pruža nikakva predstavljanja ni jamstva vezana uz takav sadržaj trećih strana i ne prihvaća nikakvu odgovornost u tom pogledu. 
Razumijete, potvrđujete i suglasni ste da pristupom i preuzimanjem Aplikacija iz TRGOVINE možete naići na materijal koji se smatra eksplicitnim ili uvredljivim, nepristojnim ili vama neugodnim, a da možda nećete na to biti unaprijed upozoreni.  Suglasni ste da će vaše preuzimanje i korištenje svih Aplikacija biti na vaš rizik te LGE nema nikakve odgovornosti prema vama kao posljedice bilo kakvog izlaganja takvim Aplikacijama. 
5. BEZ JAMSTVA: IZRIJEKOM POTVRĐUJETE I SUGLASNI STE DA APLIKACIJU KORISTITE NA VLASTITI RIZIK I DA VAM JE PRISTUP APLIKACIJI OSIGURAN PO PRINCIPU „KAKO JEST“ ILI „KAKO JE DOSTUPNO“, BEZ IKAKVIH JAMSTAVA BILO KOJE VRSTE ILI PRIRODE. DAVATELJ APLIKACIJE NE JAMČI DA ĆE KORIŠTENJE APLIKACIJE PROTEĆI BEZ PREKIDA ILI GREŠAKA. U MAKSIMALNOM OPSEGU DOZVOLJENOM PRIMJENJIVIM ZAKONOM, DAVATELJ APLIKACIJE IZRIJEKOM SE ODRIČE BILO KAKVIH IMPLICIRANIH ILI USTAVNIH UVJETA ILI JAMSTAVA, UKLJUČUJUĆI JAMSTVA KOJA SE ODNOSE NA UTRŽIVOST, PRIKLADNOST ZA ODREĐENU SVRHU, NAZIV, TOČNOST, PODUDARANJE S OPISOM, ZADOVOLJAVAJUĆU KVALITETU I NEUGROŽAVANJE. DAVATELJ APLIKACIJE NE DAJE NIKAKVA JAMSTVA BILO KOJE VRSTE, IZRAŽENA ILI IMPLICIRANA, VEZANO UZ BILO KAKAV SOFTVER TREĆE STRANE ILI OPEN SOURCE SOFTVER. 
6. OGRANIČENJE ODGOVORNOSTI: NIŠTA U OVOM OGRANIČENJU ODGOVORNOSTI NE OGRANIČAVA NITI ISKLJUČUJE ODGOVORNOST DAVATELJA JAMSTVA U SLUČAJU SMRTI ILI OSOBNE OZLJEDE IZAZVANE NEMAROM, ZA LAŽNO POGREŠNO PREDSTAVLJANJE, ILI BILO KOJU DRUGU ODGOVORNOST KOJA SE NE MOŽE OGRANIČITI ILI ISKLJUČITI VAŽEĆIM ZAKONOM. U MAKSIMALNOM OPSEGU DOZVOLJENOM VAŽEĆIM ZAKONOM, DAVATELJ APLIKACIJE NIJE ODGOVORAN ZA POSLJEDIČNU, SLUČAJNU, NEIZRAVNU, POSEBNU ILI KAZNENU ŠTETU BILO KOJE VRSTE, GUBITAK INFORMACIJA ILI PODATAKA, GUBITAK PRIHODA, GUBITAK POSLOVANJA ILI DRUGI FINANCIJSKI GUBITAK KOJI PROIZLAZI IZ ILI JE VEZAN UZ LICENCU ILI KORIŠTENJE APLIKACIJE, BEZ OBZIRA TEMELJI LI SE NA UGOVORU, OBIČAJNOM PRAVU (UKLJUČUJUĆI NEMAR), STROGOJ ODGOVORNOSTI PROIZVODA ILI BILO KAKVOJ DRUGOJ TEORIJI, ČAK I U SLUČAJU DA JE DAVATELJ APLIKACIJE BIO UPUĆEN U MOGUĆNOST TAKVE ŠTETE I ČAK I U SLUČAJU DA SE SMATRA DA JE OGRANIČENO POMOĆNO SREDSTVO BILO NEUSPJEŠNO U OBAVLJANJU SVOJE TEMELJNE SVRHE. U MAKSIMALNOM OPSEGU DOZVOLJENOM VAŽEĆIM ZAKONOM, UKUPNA ODGOVORNOST DAVATELJA APLIKACIJE SVODI SE NA ZAMJENU, POPRAVAK ILI POVRAT IZNOSA KUPOVNE CIJENE PLAĆENE ZA APLIKACIJU, PREMA ODABIRU DAVATELJA APLIKACIJE. DAVATELJ APLIKACIJE NEĆE NI U KOJEM SLUČAJU BITI ODGOVORAN VAMA ILI BILO KOJOJ TREĆOJ STRANI ZA BILO KAKVE IZRAVNE, NEIZRAVNE, KAZNENE, PRIMJERNE, POSLJEDIČNE, POSEBNE ILI SLUČAJNE ŠTETE KOJE PROIZLAZE IZ BILO KOJEG SOFTVERA TREĆE STRANE ILI OPEN SOURCE SOFTVERA, ČAK I AKO JE DAVATELJ APLIKACIJE BIO UPUĆEN U MOGUĆNOST TAKVIH GUBITAKA ILI ŠTETE. Neke nadležnosti ne dozvoljavaju isključivanje ili ograničavanje impliciranih jamstava ili ograničenja slučajnih ili posljedičnih šteta, tako da gore navedena ograničenja ili isključivanja mogu biti ograničena u primjeni na vas. 
7. Suglasni ste da nećete izvoziti ili ponovno izvoziti bilo koju Aplikaciju ili popratnu dokumentaciju (niti bilo kakvu kopiju iste) kojima se krše bilo kakvi primjenjivi zakoni ili regulative. Suglasni ste da ćete se pridržavati svih primjenjivih i međunarodnih izvoznih zakona i regulativa. Ti zakoni uključuju ograničenja odredišta, krajnjih korisnika i krajnjeg korištenja. Tvrdite i jamčite da vam nije zabranjeno primiti izvoz ili usluge prema primjenjivim izvoznim zakonima. 
8. Na ovaj Licenčni ugovor za aplikaciju primjenjuju se zakoni Republike Hrvatske, isključujući njihov sukob zakonskih odredbi.
9. Prihvaćenjem ovog Licenčnog ugovora za aplikaciju suglasni ste da takav ugovor (uključujući sve uključene ili referentne dokumente) navodi čitav ugovor između vas i Davatelja aplikacije te nadomješta sve prethodne dogovore, bez obzira radi li se o pisanim ili usmenim dogovorima, vezanima uz Aplikaciju, bez obzira na uvjete bilo kakvih prethodnih dogovora. Ako Davatelj aplikacije ne uspije provesti nikakvo pravo ili odredbu ovog Licenčnog ugovora za aplikaciju, takav neuspjeh ne predstavlja odricanje od takvog prava ili odredbe. 
AŽURIRANO POSLJEDNJI PUT: 19-04-2011
]]>
</BBKR_string>