<?xml version="1.0" encoding="UTF-8" standalone="yes"?>
<BBKR_string xmlns:xsi="http://www.w3.org/2001/XMLSchema-instance">
<![CDATA[Podmínky koncového uživatele LG Apps TV
Společnost LG Electronics, Inc. „(dále jen „LGE” nebo „my“) Vás vítá v LG Apps TV („LG Apps TV”), který Vám, koncovému uživateli (dále jen „vy” nebo „koncový uživatel”) poskytuje oprávnění k přístupu, procházení, stahování, užití a/nebo platbám za aplikace s cílem zlepšit vaši uživatelskou zkušenost s produktem spotřební elektroniky s přístupem na internet, který vyrábí společnost  LGE a/nebo její přidružené společnosti („produkt LGE s přístupem na internet”). Přečtěte si prosím tyto podmínky koncového uživatele LG Apps TV (dále jen „ujednání”). POKUD S PODMÍNKAMI UJEDNÁNÍ SOUHLASÍTE, KLIKNĚTE NA „SOUHLASÍM.”  POKUD S TĚMITO PODMÍNKAMI NESOUHLASÍTE, NEKLEPEJTE NA TLAČÍTKO „SOUHLASÍM,” A LG APPS TV NEPOUŽÍVEJTE ANI DO NĚJ NEVSTUPUJTE.
Společnost LGE je oprávněna podmínky tohoto ujednání průběžně měnit. Dalším přístupem, procházením, stahováním, užitím a/nebo dalšími platbami za aplikace v LG Apps TV po zveřejnění těchto změn, poskytujete svůj souhlas se změnou podmínek ujednání. Jsme oprávněni kdykoliv měnit, omezovat přístup, pozastavit nebo ukončit LG Apps TV nebo libovolnou aplikaci. 
CHCETE-LI POUŽÍVAT NEBO VYUŽÍVAT PŘÍSTUP K LG APPS TV, MUSÍ VÁM BÝT NEJMÉNĚ ČTRNÁCT (14) LET. POKUD JE VÁM VÍCE NEŽ ČTRNÁCT LET, ALE MÉNĚ NEŽ OSMNÁCT LET, MUSÍTE MÍT SOUHLAS SVÉHO RODIČE NEBO ZÁKONNÉHO ZÁSTUPCE K UŽITÍ NEBO K PŘÍSTUPU DO LG APPS TV. 
NA VAŠE UŽITÍ, NÁKUP PRODUKTŮ PROSTŘEDNICTVÍM LG APPS TV (SAMOSTATNĚ DÁLE JEN JAKO „APLIKACE“) A UŽITÍ TĚCHTO APLIKACÍ SE VZTAHUJÍ NÁSLEDUJÍCÍ PODMÍNKY. PŘED UŽITÍM, STAHOVÁNÍM NEBO JINÝM PŘÍSTUPEM DO LG APPS TV NEBO K JINÉ APLIKACI, AŤ PROSTŘEDNICTVÍM PRODUKTU LGE S PŘÍSTUPEM NA INTERNET NEBO PC, SI PEČLIVĚ PŘEČTĚTE TOTO UJEDNÁNÍ. APLIKACE POSKYTOVANÉ PROSTŘEDNICTVÍM LG APPS TV JSOU VÁM, FYZICKÉMU KONCOVÉMU UŽIVATELI, LICENCOVÁNY POSKYTOVATELEM TÉTO APLIKACE („POSKYTOVATEL APLIKACE”), VÝHRADNĚ K OSOBNÍMU UŽITÍ, KTERÉ JE VYMEZENO NÍŽE A PODLÉHÁ PŘÍSLUŠNÉ LICENČNÍ SMLOUVĚ KONCOVÉHO UŽIVATELE K TÉTO APLIKACI. POKUD S PODMÍNKAMI TOHOTO UJEDNÁNÍ NESOUHLASÍTE, NEPOUŽÍVEJTE, NESTAHUJTE ANI JINAK NEVSTUPUJTE DO LG APPS TV. 
1. Členský účet v LG Apps TV 
LG Apps TV má dva druhy členů s přístupem k obsahu LG Apps TV: přidružené členy a řádné členy. 
a. Přidružení členové: Přidružení členové jsou ti uživatelé, kteří se zaregistrují a vytvoří svůj účet prostřednictvím svého produktu LGE s přístupem na internet („účet přidruženého člen” nebo „účet”). Každý přidružený člen vytvoří ID účtu a heslo, které lze použít k přístupu do LG Apps TV a stahování a užití bezplatných aplikací. Přidružený uživatel však nebude moci stahovat placené aplikace (tak jak jsou definovány níže).  K vytvoření účtu přidruženého člena může být při registraci nezbytné, abyste o sobě uvedli určité informace (jako je například vaše totožnost nebo kontaktní údaje). Informace o účtu přidruženého člena nezpřístupňujte žádné jiné osobě. Výhradně vy sám/sama odpovídáte za zachovávání důvěrnosti a zabezpečení svého účtu přidruženého člena a za veškerou činnost, k níž dochází na účtu přidruženého člena nebo jeho prostřednictvím.
Jako přidružený člen souhlasíte s tím, že: výhradně odpovídáte za  jakýkoliv neoprávněný zásah do účtu přidruženého člena (přičemž LGE nevzniká vůči Vám ani třetí osobě odpovědnost); poskytnete při vytváření účtu přidruženého člena přesné a úplné informace; budete udržovat poskytnuté informace v aktuální a úplné podobě; a neprodleně vyrozumíte LGE o jakémkoliv neoprávněném zásahu do svého účtu přidruženého uživatele. 
Přidružení členové nejsou oprávněni měnit jakékoliv uživatelské údaje, nakupovat placené aplikace, nebo rušit účet přidruženého člena. Přidružený člen může pouze měnit nebo upravovat své registrační údaje nebo nakupovat placené aplikaci, pokud přemění svůj účet přidruženého člena na účet řádného člena (jak tak je definován níže) přístupem ke službě LGE SmartTV z PC, předložením identifikačního čísla a hesla účtu přidruženého člena a dalším postupem dle pokynů. 
b. Řádní členové: Řádnými členy jsou ti členové, kteří si vytvoří účet prostřednictvím svého PC nebo přemění svůj účet přidruženého člena na účet řádného člena(„účet řádného člena” nebo „účet” nebo společně dále jen jako „účet přidruženého člena“, „účty”). Držitelé účtu řádného člena mohou: stahovat bezplatné aplikace; nakupovat placené aplikace ke stažení nebo k užití v produktu LGE s přístupem na internet, včetně LGE SmartTV, nebo přehrávače BluRay, atd; měnit údaje o účtu; a zrušit účet.
K vytvoření účtu řádného člena může být při registraci nezbytné, abyste o sobě uvedli určité informace (jako je například vaše totožnost nebo kontaktní údaje) a údaje o kreditní kartě/ platební údaje. Informace o účtu řádného člena nezpřístupňujte žádné jiné osobě. Výhradně vy sám/sama odpovídáte za zachovávání důvěrnosti a zabezpečení svého účtu řádného člena a za veškerou činnost, k níž dochází na účtu řádného člena nebo jeho prostřednictvím.  Souhlasíte s tím, že výhradně odpovídáte za  za neoprávněný zásah do Vašeho účtu řádného člena (přičemž LGE nevzniká odpovědnost vůči vám ani třetí osobě žádná odpovědnost).
Řádní členové se dále zavazují: poskytnout při vytváření účtu řádného člena správné a úplné informace; vést poskytnuté informace v aktuální a úplné podobě; a neprodleně LGE informovat o jakémkoliv neoprávněném zásahu do účtu řádného člena. 
2. Poplatky a platby; vrácení peněz; kupóny a hotovostní bonusy 
a. Poplatky a platby obecně: Aplikace jsou dostupné buď bezplatně, nebo za určitou úplatu („placené aplikace”). U placených aplikací LG Apps TV přijímá způsoby úhrady uvedené na platební stránce LG Apps TV („způsob úhrady”). Nakupovat a stahovat placené aplikace mohou pouze držitelé účtů řádných členů. Zavazujete se zaplatit za všechny placené aplikace, které zakoupíte. Odpovídáte za včasnou úhradu všech poplatků a příslušných daní a platbu všech poplatků a příslušných daní provedenou ve prospěch LGE vhodným způsobem úhrady.
b. Platba kreditní nebo debetní kartou: K užití kreditní nebo debetní karty (společně dále jen jako „karty”) k úhradě za placené aplikace budete nuceni dříve, než si budete moci placenou aplikaci stáhnout, poskytnout přesné, aktuální a úplné údaje o kartě. Společnosti LGE nebo jejím zástupců udělujete svolení ke srážce odpovídající částky a příslušné daně z prodeje, a jakýchkoliv dalších příslušných daní, ze své karty za každou placenou aplikaci, kterou si stáhnete. Po předložení údajů o kartě bude tato karta využívána pro další transakci, pokud k jejímu zúčtování neurčíte jinou kartu. Debetní karty a šekové karty mají denní platební limit, který může bránit zpracování vaší objednávky. Není-li transakce přijata online, nebude možno k této transakci kartu použít a měli byste použít jinou kartu.
c. Vracení peněz: Ceny aplikací a jejich dostupnost podléhají změnám, přičemž LGE neposkytuje cenovou ochranu ani vrácení peněz v případě snížení cen nebo akčních nabídek. Veškerý prodej úspěšně stažených aplikací je konečný a nelze se ve vztahu k němu domáhat vrácení peněz. V případě nedostupnosti placené aplikace po potvrzení úhrady ze strany LGE, ale před jejím stažením, je vaším jediným nápravným prostředkem vrácení peněz. Pokud technické problémy brání nebo nepřiměřeně zpožďují dodávku vaší placené aplikace, je vaším výlučným a  výhradním nápravným prostředkem dle vlastního uvážení LGE buď výměna placené aplikace, nebo vrácení uhrazené ceny za placenou aplikaci.
d. Hotovostní bonus a kupóny: LGE nebo jiná třetí osoba mohou průběžně nabízet akce na podporu prodeje, které umožňují provedení platby v  LG Apps TV jiným způsobem úhrady, např. prostřednictvím hotovostního bonusu nebo kupónů. Podmínky takové nabídky budou oznámeny v okamžiku této nabídky.
3. Vaše užití LG Apps TV a aplikací; přístup
Zavazujete se využívat LG Apps TV a aplikace výhradně k osobnímu nekomerčnímu užití. Zavazujete se nepřistupovat ani se nepokoušet o přístup do LG Apps TV jinými prostředky než prostřednictvím rozhraní nebo softwaru poskytnutých LGE, pokud vám k tomu nedá LGE zvláštní písemné oprávnění. Zavazujete se jakýmkoliv způsobem neupravovat rozhraní ani software, ani nepoužívat upravené verze softwaru pro účely získání neoprávněného přístupu do LG Apps TV. Nejste oprávněni provádět reverzní inženýring, dekompilaci ani zpětný překlad LG Apps TV nebo aplikací stažených z LG Apps TV, pokud vám tuto činnost výslovně neumožňují příslušné právní předpisy.
BUDETE OPRÁVNĚNI KE STAHOVÁNÍ A UŽITÍ JEDNOTLIVÝCH APLIKACÍ NA MAXIMÁLNĚ PĚTI (5) ZAŘÍZENÍCH NA ÚČET VE LHŮTĚ DVANÁCTI MĚSÍCŮ OD DATA PRVNÍHO NÁKUPU DLE PODMÍNEK PŮVODNÍ LICENCE. PRO VYLOUČENÍ VEŠKERÝCH POCHYBNOSTÍ SE ÚČET PŘIDRUŽENÉHO ČLENA ZMĚNĚNÝ NA ÚČET ŘÁDNÉHO ČLENA POVAŽUJE ZA JEDEN (1) ÚČET.
Není-li níže uvedeno jinak, nejste oprávněni aplikaci jakýmkoliv způsobem pozměňovat ani upravovat, s tím, že aplikaci můžete pouze užívat tak, tak je uvedeno výše nebo jak je stanoveno v příslušném licenčním ujednání koncového uživatele k aplikaci. Zavazujete se, že se nebudete účastnit aktivit, které narušují LG Apps TV, služby nabízené prostřednictvím aplikace, nebo jiného serveru, sítě, služby nebo webu spojeného s produktem LGE s přístupem na internet nebo LG Apps TV nebo do nich zasahují.
Přístup do LG Apps TV a stahování z LG Apps TV vyžaduje minimálně produkt LGE s přístupem k internetu a internetové připojení. Nebudete schopni přistupovat do LG Apps TV a stahovat si z něj placené aplikace, pokud nebudete řádným členem, tak jak je definuje toto ujednání. Vaše užití určitých aplikací může dále vyžadovat připojení k internetu.
4. Práva LGE
LGE si dle vlastního uvážení vyhrazuje  právo kdykoliv doplnit, odstranit, znemožnit přístup, zablokovat nebo pozměnit LG Apps TV, a vzdáleně doplnit, odstranit, znemožnit přístup, zablokovat nebo pozměnit jakékoliv aplikace stažené do vašeho zařízení z LG Apps TV, a to i z důvodů změn v závazcích nebo omezení ze strany třetích osob, porušení smlouvy poskytovatele aplikace s LGE, nebo na základě soudního příkazu. LGE může dle vlastního uvážení a bez dalšího oznámení nebo odpovědnosti omezit užití nebo přístup k určitým funkcím nebo částem LG Apps TV nebo aplikacím staženým z LG Apps TV. Pokud LGE odstraní, znemožní přístup nebo vám jinak zablokuje přístup k aplikaci, budete se muset obrátit na poskytovatele aplikace, který vám sdělí další postup.
LGE je oprávněna, nikoliv však povinna, monitorovat materiály vámi předkládané či jinak zpřístupňované v LG Apps TV nebo v aplikaci, prošetřit ohlášená nebo zjevná porušení tohoto ujednání, a přijmout opatření, která dle vlastního uvážení považuje za vhodná, zejména včetně omezení, pozastavení nebo ukončení platnosti účtů. Je-li platnost vašeho účtu pozastavena, nesmíte svůj účet zrušit, dokud nelze tento účet dle uvážení LGE obnovit.
5. Práva duševního vlastnictví
Souhlasíte s tím, že LG Apps TV a aplikace zpřístupňované jeho prostřednictvím, zejména včetně grafických prvků, redakčního obsahu, zvukových klipů, videoklipů, a softwaru, obsahují zákonem chráněné údaje a materiál ve vlastnictví LGE, poskytovatelů aplikací nebo třetích osob. Vy ani osoba, která jedná vaším jménem, nezískáváte jakákoliv práva duševního vlastnictví či jiná zákonem chráněná práva, včetně patentů, průmyslových vzorů, ochranných známek, autorských práv a práv příbuzných nebo obchodních tajemství, která se vztahují k obsahu v LG Apps TV nebo v aplikacích, není-li výslovně písemně uvedeno v příslušné licenci nebo vzájemně dohodnuto jinak.
6. Materiály třetích osob a nežádoucí obsah
Berete na vědomí, potvrzujete a jste srozuměni s tím, že určité aplikace mohou poskytovat přístup k produktům, službám, webovému obsahu nebo jiným materiálům třetích osob, přičemž LGE za tento obsah třetích osob neodpovídá.  Souhlasíte s tím, že LGE neodpovídá za prověření nebo posouzení tohoto obsahu třetích osob ani za jeho přesnost. LGE nečiní žádná prohlášení nebo záruky ohledně tohoto obsahu třetích osob ani ve vztahu k tomuto obsahu nepřijímá žádnou odpovědnost.
Berete na vědomí, potvrzujete a jste srozuměni s tím, že přístupem a užitím LG Apps TV a aplikací se můžete setkat s materiálem, který můžete považovat za nemravný nebo urážlivý, neslušný nebo vám nepříjemný, a že nemusíte být varováni před tímto materiálem předem.  Souhlasíte s tím, že stahování a užívání aplikací jde výhradně na vaše riziko a že LGE vůči vám nijak neodpovídá za to, že jste prostřednictvím těchto aplikací vystaveni tomuto obsahu.
7. Hodnocení 
LGE může uživatelům umožnit, aby jednotlivé aplikace hodnotili. Tato hodnocení vyjadřují pouze názory hodnotitelů a nevyjadřují stanovisko LGE.  LGE nečiní žádná prohlášení nebo záruky ohledně přesnosti nebo úplnosti těchto hodnocení. Souhlasíte s tím, že LGE vůči vám v žádném ohledu nevzniká odpovědnost, pokud se spolehnete na hodnocení a stáhnete si nebo budete používat určitou aplikaci. LGE si vyhrazuje právo, nevzniká ji však povinnost, odstranit hodnocení, která LGE považuje z určitého důvodu za irelevantní či jinak nevhodná.
Pokud umístíte hodnocení, udělujete tímto LGE trvalou, celosvětovou, plně přenositelnou a sublicencovatelnou, neodvolatelnou a bezplatnou licenci k tvorbě, užití, prodeji, nabízení na trhu, pořizování reprodukcí, vytváření odvozených děl, šíření, předvádění a vystavování tohoto hodnocení libovolným způsobem a pro libovolný účel. Pokud není vaše hodnocení anonymní, berete na vědomí, že s vaším hodnocením mohou být spojeny údaje, z nich lze zjistit vaši totožnost. Při umisťování hodnocení se zavazujete neumisťovat, nepublikovat ani nepřenášet žádný materiál, který je: (i) nepravdivý nebo zavádějící; (ii) nactiutrhačný; (iii) zasahuje do soukromí druhých; (iv) je obscénní, pornografický nebo urážlivý; (v) podporuje bigotnost, rasismus, nenávist nebo škodí určitému jednotlivci nebo skupině; (vi) zasahuje do práv druhých, zejména včetně práv duševního vlastnictví; nebo (vii) porušuje nebo podněcuje k jednání, které by porušovalo příslušné právní předpisy nebo které by bylo příčinou vzniku občanskoprávní odpovědnosti.
8. Odškodnění
V maximálním rozsahu, v jakém to umožňují právní předpisy, se zavazujete hájit, odškodnit a chránit LGE, její ředitele, vedoucí pracovníky, přidružené osoby a zástupce před veškerými nároky, které vyplývají z vašeho porušení tohoto ujednání, vašeho užití LG Apps TV, nebo vašeho užití aplikací stažených z LG Apps TV.
9. Záruky a prohlášení o vyloučení odpovědnosti
NENÍ-LI V ZÁRUCE K NOVĚ ZAKOUPENÝM ZAŘÍZENÍM UVEDENO JINAK A V MAXIMÁLNÍM MOŽNÉM ROZSAHU, V JAKÉM TO UMOŽŇUJÍ PŘÍSLUŠNÉ PRÁVNÍ PŘEDPISY, VÝSLOVNĚ SOUHLASÍTE S TÍM A POTVRZUJETE, ŽE UŽITÍ LG APPS TV NEBO APLIKACE PRODÁVANÉ NEBO DISTRIBUOVANÉ PROSTŘEDNICTVÍM LG APPS TV JE VÝHRADNĚ NA VAŠE NEBEZPEČÍ A ŽE PŘÍSTUP K LG APPS TV JE VÁM POSKYTOVÁN „TAK, JAK JE“ A „DLE DOSTUPNOSTI“ A BEZ ZÁRUKY JAKÉHOKOLIV DRUHU  NEBO POVAHY. LGE NEZARUČUJE, ŽE UŽITÍ LG APPS TV BUDE TRVALE DOSTUPNÉ NEBO BEZ VAD.  V MAXIMÁLNÍM MOŽNÉM ROZSAHU, V JAKÉM TO UMOŽŇUJÍ PŘÍSLUŠNÉ PRÁVNÍ PŘEDPISY, LGE A JEJÍ DODAVATELÉ VÝSLOVNĚ VYLUČUJÍ ODPOVĚDNOST ZA JAKÉKOLIV SKRYTÉ NEBO ZÁKONNÉ PODMÍNKY NEBO ZÁRUKY, VČETNĚ ZÁRUK OBCHODOVATELNOSTI, ZPŮSOBILOSTI KE KONKRÉTNÍMU ÚČELU, VLASTNICKÉMU PRÁVU, SPRÁVNOSTI, A ZÁRUK, ŽE APLIKACE ODPOVÍDÁ POPISU, ZÁRUKY USPOKOJIVÉ KVALITY A NEZASAHOVÁNÍ DO CIZÍCH PRÁV. LGE NEČINÍ ŽÁDNÉ ZÁRUKY, VÝSLOVNÉ ČI SKRYTÉ, VE VZTAHU K SOFTWARU TŘETÍCH OSOB NEBO SOFTWARU S OTEVŘENÝM ZDROJOVÝM KÓDEM. VEŠKERÝ SOFTWARE TŘETÍCH OSOB A SOFTWARE S OTEVŘENÝM ZDROJOVÝM KÓDEM JE POSKYTOVÁN „TAK, JAK JE“ BEZ JAKÝCHKOLIV ZÁRUK ZE STRANY LGE.
10. Omezení odpovědnosti
V MAXIMÁLNÍ MOŽNÉ MÍŘE, V JAKÉM TO UMOŽŇUJÍ PŘÍSLUŠNÉ PRÁVNÍ PŘEDPISY A V ŽÁDNÉM PŘÍPADĚ LGE, JEJÍ ŘEDITELÉ, VEDOUCÍ PRACOVNÍCI, ZAMĚSTNANCI, PŘIDRUŽENÉ OSOBY, ZÁSTUPCI, DODAVATELÉ, NEBO DRŽITELÉ LICENCÍ NEODPOVÍDAJÍ ZA NAHODILOU, NÁSLEDNOU, NEPŘÍMOU, ČI ZVLÁŠTNÍ ŠKODU NEBO SANKČNÍ ŠKODU, ZTRÁTU INFORMACÍ NEBO DAT, UŠLÝ ZISK, ZTRÁTU OBCHODNÍ PŘÍLEŽITOSTI NEBO JINOU FINANČNÍ ZTRÁTU, KTERÁ VYPLÝVÁ NEBO SOUVISÍ S LICENCÍ S UŽITÍM LG Apps TV NEBO APLIKACÍ STAŽENÝCH Z LG APPS TV, BEZ OHLEDU NA TO, ZDA VYPLÝVÁ ZE ZÁKONA, OBČANSKOPRÁVNÍHO DELIKTU (VČETNĚ NEDBALOSTI), ODPOVĚDNOSTI ZA VÝROBEK NEBO Z JINÉ PRÁVNÍ TEORIE, A TO I V PŘÍPADĚ, KDY BYLA LGE INFORMOVÁNA O MOŽNOSTI VZNIKU TAKOVÉ ŠKODY A I V PŘÍPADĚ, KDY SE MÁ ZA TO, ŽE OMEZENÁ NÁHRADA NESPLNILA SVŮJ ZÁKLADNÍ ÚČEL. CELKOVÁ ODPOVĚDNOST LGE SE DLE UVÁŽENÍ OMEZUJE NA VÝMĚNU, OPRAVU NEBO VRÁCENÍ CENY PŘÍSLUŠNÉ ZAKOUPENÉ APLIKACE. LGE V ŽÁDNÉM PŘÍPADĚ NEODPOVÍDÁ VŮČI VÁM ANI TŘETÍ OSOBĚ ZA PŘÍMOU, NEPŘÍMOU, TRESTNÍ, ZVÝŠENOU NAHODILOU, ZVLÁŠTNÍ NEBO NÁSLEDNOU NÁHRADU ŠKODY, KTERÁ VYPLÝVÁ Z APLIKACE NEBO SOFTWARU S OTEVŘENÝM ZDROJOVÝM KÓDEM, A TO I V PŘÍPADĚ, KDY BYLA LGE O MOŽNOSTI VZNIKU TAKOVÉ ŠKODY NEBO ZTRÁTY INFORMOVÁNA.
Vezměte prosím na vědomí, že některé právní řády neumožňují vyloučení nebo omezení skrytých záruk, podmínek nebo omezení nahodilé či následné škody, proto se na vás výše uvedená omezení a vyloučení odpovědnosti mohou vztahovat pouze v omezeném rozsahu. Bližší informace o svých zákonných právech získáte u místního orgánu státní správy, na úřadu pro obchodní normy, na úřadu pro informace pro občany nebo na jiném úřadu.
11. Doba platnosti a ukončení
Toto ujednání zůstává v platnosti do svého ukončení. LGE je oprávněna toto oprávnění v plném či částečném rozsahu tak, jak se vztahuje na vaše užití aplikace nebo LG Apps TV ukončit, pokud porušíte podmínky tohoto ujednání. Vy jste toto ujednání oprávněni kdykoliv ukončit zrušením svého účtu za předpokladu, že váš účet není pozastaven, s tím, že podmínky, které se vztahují k vašemu užití jednotlivých aplikací, zůstávají v platnosti, dokud nezničíte všechny kopie aplikace a související dokumentace. LGE si dále vyhrazuje právo kdykoliv bez dalšího oznámení a z libovolného důvodu změnit, pozastavit nebo ukončit LG Apps TV (nebo jeho část či obsah), přičemž LGE vůči vám ani vůči třetím osobám při výkonu těchto práv nevzniká žádná odpovědnost.
Pokud svůj účet zrušíte, můžete si kdykoliv zaregistrovat jiný účet, nesmíte však použít ID svého předchozího účtu po dobu tří (3) měsíců od data zrušení tohoto účtu. Při opětovné registraci držitele předchozího účtu, a to i pod stejným ID, nelze obnovit předchozí informace, včetně dostupné hotovosti nebo zůstatků na účtu v době zrušení účtu.
12. Různá ustanovení
a. Rozhodné právo: Toto ujednání se řídí právními předpisy České republiky, s vyloučením ustanovení kolizních norem.
b. Vývozní omezení: Zavazujete se nerealizovat vývoz ani další vývoz aplikace nebo související dokumentace (ani jejich kopií) v rozporu s příslušnými právními předpisy  České republiky. Zavazujete se dodržovat veškeré příslušné mezinárodní vývozní předpisy a předpisy České republiky. Mezi tyto předpisy patří omezení, pokud jde o místa určení, koncové uživatele a koncové užití. Prohlašujete a zaručujete se, že nepodléháte zákazu k odběru vyváženého zboží nebo služeb dle platných vývozních předpisů České republiky či jiných předpisů.
c. Oddělitelnost ustanovení: Je-li nějaké ustanovení tohoto ujednání shledáno za neplatné, protiprávní nebo nevymahatelné, platnost, právoplatnost a vymahatelnost zbývajících ustanovení tím není dotčena nebo narušena.
d. Vymáhání ujednání: LGE si vyhrazuje právo podniknout veškeré kroky, které považuje za přiměřeně nezbytné nebo vhodné k vymáhání a/nebo ověření splňování požadavků tohoto ujednání. Souhlasíte s tím, že LGE má právo, aniž by jí vůči vám vznikala nějaká odpovědnost, zpřístupnit informace, které se vztahují k vašemu užití LG Apps TV, orgánům činným v trestním řízení, představitelům státním správy, a/nebo třetím osobám, v rozsahu, který LGE považuje za přiměřeně nezbytný nebo vhodný k vymáhání a/nebo ověření splňování požadavků libovolné části tohoto ujednání.
e. Řešení sporů: Jakýkoliv spor, nárok nebo rozpor vyplývající nebo související s tímto ujednání či jeho porušením, ukončením, vymáháním, výkladem nebo jeho platností, včetně určení působnosti nebo příslušnosti tohoto ujednání, bude rozhodnut rozhodčím řízením v Koreji. Rozhodčí řízení bude vedeno ICC dle rozhodčího řádu Mezinárodní obchodní komory.  Strany souhlasí s tím, že rozhodčí nález bude konečný a závazný, a vymahatelný u příslušného soudu.
f. Úplné ujednání: Svým souhlasem s tímto ujednáním vyjadřujete také souhlas s tím, že toto ujednání (včetně všech dokumentů, které jsou jeho součástí nebo na které odkazuje) tvoří mezi vámi a LGE plné ujednání a nahrazuje v souvislosti s LG Apps TV a všemi aplikacemi veškerá předchozí ústní či písemná ujednání, a to bez ohledu na podmínky těchto předchozích ujednání. Pokud LGE upustí od vymáhání jakéhokoliv práva nebo ustanovení tohoto ujednání, toto nevymáhání nezakládá upuštění od tohoto práva nebo ustanovení.
Vezměte prosím na vědomí, že LGE neposkytuje podporu k jednotlivým aplikacím. S požadavky o podporu se obracejte přímo na poskytovatele aplikace. 
POSLEDNÍ AKTUALIZACE: [19/04/2011]
LICENČNÍ UJEDNÁNÍ K APLIKACI
NÁSLEDUJÍCÍ PODMÍNKY SE VZTAHUJÍ NA VAŠE UŽITÍ JEDNOTLIVÝCH APLIKACÍ, KTERÉ STÁHNETE Z LG APPS TV (JEDNOTLIVĚ DÁLE JEN JAKO „APLIKACE”) A DOPLŇUJÍ PODMÍNKY KONCOVÉHO UŽIVATELE LG APPS TV. PŘED UŽITÍM APLIKACE SI TOTO UJEDNÁNÍ PEČLIVĚ PŘEČTĚTE.
Potvrzujete, že vám udělená licence na základě tohoto ujednání, je vám udělena poskytovatelem aplikace („dále jen poskytovatel aplikace”) a nikoliv společností LG Electronics, Inc. („LGE”). Pokud poskytovatel aplikace poskytuje k aplikaci licenční ujednání koncového uživatele („EULA”), jehož podmínky doplňují toto licenční ujednání k aplikaci, mají mezi vámi a poskytovatelem aplikace přednost další odlišné podmínky EULA před tímto licenčním ujednáním k aplikaci.
Potvrzujete a souhlasíte s tím, že LGE je v souvislosti s tímto licenčním ujednáním k aplikaci a případnou EULA oprávněnou třetí osobou. Potvrzujete a souhlasíte s tím, že LGE bude oprávněna (přičemž se má za to, že toto právo nabyla) vůči vám tuto licenci vymáhat jako oprávněná třetí osoba k těmto ujednáním.
1. Udělení licence: Tímto je vám udělena omezená, nepřenositelná licence k užití aplikace v libovolném produktu LGE s přístupem k internetu a způsobem stanoveným v podmínkách koncového uživatele LG Apps TV. Nejste oprávněni tuto aplikaci pronajmout, svěřit do nájmu, najmout, prodat, dále šířit nebo sublicencovat. Nejste oprávněni provádět reverzní inženýring, dekompilaci ani zpětný překlad aplikace, není-li tato činnost výslovně umožněna příslušným právním předpisem. Jakýkoliv pokus o takové jednání je porušením práv poskytovatele aplikace. Pokud toto omezení porušíte, může proti vám být zahájeno trestní stíhání nebo řízení na náhradu škody. Podmínkami této licence se budou řídit veškeré aktualizace poskytnuté poskytovatelem aplikace, které nahrazují a/nebo doplňují původní aplikaci, pokud tuto aktualizaci nedoprovází samostatná licence, přičemž v takovém případě platí podmínky této licence. Poskytovatel licence si vyhrazuje veškerá práva k aplikaci, která nejsou tímto licenčním ujednáním k aplikaci výslovně udělena
2. Souhlas s užitím osobních údajů: Poskytujete svůj souhlas s tím, že poskytovatel aplikace je oprávněn shromažďovat a využívat technické a související informace, získané libovolným způsobem v rámci služeb produktové podpory ve vztahu k aplikaci. Poskytovatel aplikace může tyto údaje využívat výhradně ke zlepšování svých produktů nebo k poskytování služeb nebo technologií, které vám budou uzpůsobeny na míru. Poskytovatel aplikace může tyto údaje zpřístupnit jiným subjektům, ne však takové údaje, z nichž lze zjistit vaši totožnost.
3. Ukončení: Tato licence zůstává v platnosti, dokud není ukončena vámi nebo poskytovatelem aplikace. Vaše práva, která vám z této licence vyplývají, automaticky bez dalšího oznámení poskytovatele aplikace zanikají, pokud nedodržíte podmínky této licence. Po ukončení licence musíte přestat aplikaci používat a zničit veškeré plné či částečné kopie aplikace, včetně doprovodné dokumentace.
4. Materiál třetích osob; nežádoucí obsah: Berete na vědomí, potvrzujete a jste srozuměni s tím, že určité aplikace mohou poskytovat přístup k produktům, službám, webovému obsahu nebo jiným materiálům třetích osob, přičemž LGE za tento obsah třetích osob neodpovídá.  Souhlasíte s tím, že LGE neodpovídá za prověření nebo posouzení tohoto obsahu třetích osob ani za jeho přesnost. LGE nečiní žádná prohlášení nebo záruky ohledně tohoto obsahu třetích osob ani ve vztahu k tomuto obsahu nepřijímá žádnou odpovědnost.
Berete na vědomí, potvrzujete a jste srozuměni s tím, že přístupem a užitím LG Apps TV a aplikací se můžete setkat s materiálem, který můžete považovat za nemravný nebo urážlivý, neslušný nebo vám nepříjemný, a že nemusíte být varováni před tímto materiálem předem.  Souhlasíte s tím, že stahování a užívání aplikací jde výhradně na vaše riziko a že LGE vůči vám nijak neodpovídá za to, že jste prostřednictvím těchto aplikací vystaveni tomuto obsahu.
5. VYLOUČENÍ ZÁRUKY: VÝSLOVNĚ POTVRZUJETE A SOUHLASÍTE S TÍM, ŽE UŽITÍ APLIKACE JE VÝHRADNĚ NA VAŠE NEBEZPEČÍ  A ŽE PŘÍSTUP K APLIKACI JE VÁM POSKYTOVÁN „TAK JAK JE“ A „DLE DOSTUPNOSTI“  BEZ ZÁRUKY JAKÉHOKOLIV DRUHU NEBO POVAHY. POSKYTOVATEL APLIKACE NEZARUČUJE, ŽE UŽITÍ APLIKACE BUDE TRVALE DOSTUPNÉ NEBO BEZ VAD.  V MAXIMÁLNÍM MOŽNÉM ROZSAHU, V JAKÉM TO UMOŽŇUJÍ PŘÍSLUŠNÉ PRÁVNÍ PŘEDPISY, POSKYTOVATEL APLIKACE VÝSLOVNĚ VYLUČUJE ODPOVĚDNOST ZA JAKÉKOLIV SKRYTÉ NEBO ZÁKONNÉ PODMÍNKY NEBO ZÁRUKY, VČETNĚ ZÁRUK OBCHODOVATELNOSTI, ZPŮSOBILOSTI KE KONKRÉTNÍMU ÚČELU, VLASTNICKÉMU PRÁVU, SPRÁVNOSTI, A ZÁRUK, ŽE APLIKACE ODPOVÍDÁ POPISU, ZÁRUKY USPOKOJIVÉ KVALITY A NEZASAHOVÁNÍ DO CIZÍCH PRÁV. POSKYTOVATEL APLIKACE NEČINÍ ŽÁDNÉ ZÁRUKY, VÝSLOVNÉ ČI SKRYTÉ, VE VZTAHU K SOFTWARU TŘETÍCH OSOB NEBO SOFTWARU S OTEVŘENÝM ZDROJOVÝM KÓDEM.
6. OMEZENÍ ODPOVĚDNOSTI: ŽÁDNÁ SKUTEČNOST V TOMTO OMEZENÍ ODPOVĚDNOST NEOMEZUJE ANI NEVYLUČUJE ODPOVĚDNOST POSKYTOVATELE APLIKACE ZA ÚMRTÍ NEBO ÚRAZ ZPŮSOBENÉ NEDBALOSTÍ, ZA PODVODNĚ UČINĚNÁ PROHLÁŠENÍ, ANI JINOU ODPOVĚDNOST, KTEROU NELZE OMEZIT NEBO VYLOUČIT PŘÍSLUŠNÝM PRÁVNÍM PŘEDPISEM. V MAXIMÁLNÍ MOŽNÉ MÍŘE, V JAKÉ TO UMOŽŇUJÍ PŘÍSLUŠNÉ PRÁVNÍ PŘEDPISY A V ŽÁDNÉM PŘÍPADĚ POSKYTOVATEL APLIKACE NEODPOVÍDÁ ZA NAHODILOU, NÁSLEDNOU, NEPŘÍMOU, ČI ZVLÁŠTNÍ ŠKODU NEBO ŠKODU S TRESTNÍ FUNKCÍ, ZTRÁTU INFORMACÍ NEBO DAT, UŠLÝ ZISK, ZTRÁTU OBCHODNÍ PŘÍLEŽITOSTI NEBO JINOU FINANČNÍ ZTRÁTU, KTERÁ VYPLÝVÁ NEBO SOUVISÍ S LICENCÍ K UŽITÍ APLIKACE, BEZ OHLEDU NA TO, ZDA VYPLÝVÁ ZE ZÁKONA, OBČANSKOPRÁVNÍHO DELIKTU (VČETNĚ NEDBALOSTI), PŘÍSNÉ ODPOVĚDNOSTI ZA VÝROBEK NEBO Z JINÉ PRÁVNÍ TEORIE, A TO I V PŘÍPADĚ, KDY BYL POSKYTOVATEL INFORMACÍ INFORMOVÁN O MOŽNOSTI VZNIKU TAKOVÉ ŠKODY, A TO I V PŘÍPADĚ, KDY SE MÁ ZA TO, ŽE OMEZENÝ NÁPRAVNÝ PROSTŘEDEK NESPLNIL SVŮJ ZÁKLADNÍ ÚČEL. CELKOVÁ ODPOVĚDNOST POSKYTOVATELE APLIKACE SE DLE JEHO UVÁŽENÍ OMEZUJE NA VÝMĚNU, OPRAVU NEBO VRÁCENÍ CENY PŘÍSLUŠNÉ ZAKOUPENÉ APLIKACE. POSKYTOVATEL APLIKACE V ŽÁDNÉM PŘÍPADĚ NEODPOVÍDÁ VŮČI VÁM ANI TŘETÍ OSOBĚ ZA PŘÍMOU, NEPŘÍMOU, TRESTNÍ, ZVÝŠENOU, NAHODILOU, ZVLÁŠTNÍ NEBO NÁSLEDNOU NÁHRADU ŠKODY, KTERÁ VYPLÝVÁ Z APLIKACE NEBO SOFTWARU S OTEVŘENÝM ZDROJOVÝM KÓDEM, A TO I V PŘÍPADĚ, KDY BYL POSKYTOVATEL APLIKACE O MOŽNOSTI VZNIKU TAKOVÉ ŠKODY NEBO ZTRÁTY INFORMOVÁN. 
Některé právní řády neumožňují vyloučení nebo omezení skrytých záruk nebo omezení nahodilé nebo následné škody, proto se na vás výše uvedené vyloučení nebo omezení odpovědnost mohou vztahovat jen v omezeném rozsahu.
7. Zavazujete nerealizovat vývoz ani další vývoz aplikace nebo související dokumentace (ani jejich kopií) v rozporu s příslušnými právními předpisy. Zavazujete se dodržovat veškeré příslušné mezinárodní vývozní předpisy.  Mezi tyto předpisy patří omezení, pokud jde o místa určení, koncové uživatele a koncové užití. Prohlašujete a zaručujete se, že nepodléháte zákazu k odběru vyváženého zboží nebo služeb dle platných vývozních předpisů.
8. Toto licenční ujednání k aplikaci se řídí právem České republiky, s vyloučením ustanovení kolizních norem.
9. Svým souhlasem s tímto ujednáním vyjadřujete také souhlas s tím, že toto ujednání (včetně všech dokumentů, které jsou jeho součástí nebo na které odkazuje) tvoří mezi vámi a poskytovatelem aplikace úplné ujednání a nahrazuje v souvislosti s aplikací veškerá předchozí ústní či písemná ujednání, a to bez ohledu na podmínky těchto předchozích ujednání. Pokud poskytovatel aplikace upustí od vymáhání jakéhokoliv práva nebo ustanovení tohoto ujednání, toto nevymáhání neznamená upuštění od tohoto práva nebo ustanovení.
POSLEDNÍ AKTUALIZACE: [19/04/2011]]]>
</BBKR_string>